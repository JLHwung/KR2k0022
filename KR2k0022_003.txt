# -*- mode: mandoku-view; -*-
#+TITLE: 咸淳臨安志
#+DATE: 2015-08-24 22:39:34.753028
#+PROPERTY: ID KR2k0022
#+PROPERTY: BASEEDITION WYG    
#+PROPERTY: JUAN 卷三
<pb:KR2k0022_WYG_003-1a>¶
欽定四庫全書¶
　咸淳臨安志卷三　　　　宋　潜說友　撰¶
行在所録¶
　　　　郊廟¶
郊丘¶
　在嘉會門外南四里龍華寺西紹興十三年正月禮¶
　部太常寺請依國朝禮制建壇於國之東南壇側建¶
　青城齋宫乃命領殿前都指揮使職事臣楊存中知¶
<pb:KR2k0022_WYG_003-1b>¶
　臨安府臣王㬇等相視脩築為壇四成上成從廣七¶
　丈再成十二丈三成十七丈四成二十二丈分十三¶
　陛陛七十二級壇及内壝凡九十步中外壝通二十¶
　五步燎壇方一丈高一丈二尺在壇南二十步丙地¶
　餘四十步以列仗衛惟青城齋宫及望祭殿詔勿營¶
　臨事則為幕屋畧倣京師制度大殿曰端誠便殿曰¶
　熈成其外為泰禋門是年六月降詔曰朕嗣膺厯服¶
　越在東南念初載於維揚常肇禋於泰畤深惟累聖之¶
<pb:KR2k0022_WYG_003-2a>¶
　成憲必遵三嵗之親祠四涓路寢之筵久曠圓壇之¶
　禮今日上穹垂祐邉境休兵冦盗弭寜民俗康阜日¶
　致慈寜之孝嵗收髙廪之豐格此多祥敢忘大報見¶
　祖禰於諸室合丘澤之一祠嘉與臣工共圖熈事朕¶
　以今年冬至日有事於南郊咨爾攸司各揚乃職相¶
　予肆祀罔或不恭十一月庚申始用元祐郊禮合祭天¶
　地設大神大示及太祖皇帝太宗皇帝配位并從祀諸¶
　神凡七百七十有一(昊天上帝皇地祇位于壇上北/方南向西上太祖皇帝太宗皇)¶
<pb:KR2k0022_WYG_003-2b>¶
　(帝位于壇上東方西向北上席以蒲越天皇大帝五/方帝大明夜明北極神州地祇十位于第一龕北斗)¶
　(天一太一帝座五星十二辰河漢等内官五行五嶽/神位六十有九于第二龕二十八宿等中宫五鎮四)¶
　(海四瀆神位百七十有二于第三龕外官山林川澤/丘陵墳衍原隰神位百五十有六于内壝之内衆星)¶
　(神位三百有六十于内壝之外第一龕席以藁秸餘/以莞而席皆内向嘉泰三年増太子星庻子星宋星)¶
　(感生帝/四神位)設祭器九千二百有五鹵簿萬二千二百有¶
　二十人(二十五年郊/增三千人)祭器應用銅玉者權以陶木鹵¶
　簿應用文繡者皆以纈代之隆興二年孝宗皇帝始¶
　郊改用獻嵗上幸詔曰朕比以軍興未遑郊見欲涓¶
<pb:KR2k0022_WYG_003-3a>¶
　建已之月已戒先庚之期幸消弭於外虞懼稽遲於¶
　大報敬惟元日正得上辛合魯經啟蟄之文法周室¶
　用騂之禮神釐可逆猶漢帝拜於甘泉祖武是繩盖¶
　太宗行於至道式從改卜䖍舉彞章今以來年正月¶
　一日有事於南郊(先是臣僚言國朝多用冬至乾徳/元年藝祖皇帝初行郊禮是年冬)¶
　(至適在二十九日以其近晦遂改用十六日甲子取/古人避天忌之説今初郊皆依乾徳故事然冬至亦)¶
　(在二十九日請詳議/改用吉日故有是詔)三年以寝殿在净明寺易安齋去¶
　青城稍逺乃徙寺之舊熈成殿於端誠殿後以充寝殿咸¶
<pb:KR2k0022_WYG_003-3b>¶
　淳二年今上皇帝將親郊詔知臨安府臣洪燾修盖熈¶
　成殿寢殿其端誠殿諸門望祭殿仍用幕屋竣事撤¶
　之時以丁夘正月上辛行禮用隆興故事也太傅右¶
　丞相賈似道恭撰慶成詩以進(皇圖新景運明徳典/神天大報嚴郊始彌)¶
　(文軼帝先若稽參玉匱穆卜習瓊篿上日虞禋重寅/正夏禮顓鴻儀時損益駿命日洪延乾徳垂元範隆)¶
　(興闡聖傳華㽔敷累洽懿鑠炳重宣紫畤觚稜左青/城斗極邉雲緌駢蠖略星仗扈蜵蜎太室將晨祼齊)¶
　(宫掲夕䖍靈承懐洞屬稱秩奉明蠲爵羃匏茅秸龍/章珽紞綖間鏞儀綷羽衡楅潔純牷衛㦸金枝植峩)¶
　(璋玉佩鋗琮方展黄粹璧美放蒼圓田燭騰熈彩京/柴達信煙禮容昭&KR0388;飾祭本在心淵殷薦初行豫精)¶
<pb:KR2k0022_WYG_003-4a>¶
　(誠夙厲乾孝思恭諒黙學典就仔肩儉樸丕齊俗寛/𢎞大立賢輿圖恢蜀土烽燧息甘泉臘信標虞瑞春)¶
　(曦表物妍交神從可質式禮灼無諐鑾御回端闕雞/書舞廣埏夀稱長樂晩嵩呼未央前使領慙雝相伻)¶
　(從忝集竣早衰徒備位知止盍歸田熈事登徽諜㣲/忠旅頌篇三靈髙下顧一敬始終堅虎拜歌成昊於)¶
　(皇萬/億年)¶
　　謹按國朝祀典嵗中祀上帝者四春祈(上辛/祈糓)夏雩¶
　　(四/月)冬報(冬至/日)皆即郊壇惟秋饗(九/月)不壇而屋設位¶
　　於浄明齋宫(春夏冬遇雨/亦望祭於此)皆遣官行事明堂郊丘¶
　　之嵗則饗報不重舉¶
<pb:KR2k0022_WYG_003-4b>¶
明堂¶
　即文徳殿謹按國初循隋唐制每嵗季秋大饗止於¶
　郊壇寓祭皇祐二年始議明堂饗帝饗親詔禮官討¶
　論是年九月辛亥行禮自是著為定制紹興四年詔¶
　曰朕饗帝以誠為民徼福顧時難備物訂郊報之未¶
　遑然禮有從宜用宗祈之繼舉將合袪於天地仍並¶
　侑于祖宗即三嵗之當祠裒百神而茂對頗益會稽¶
　之近制率循皇祐之前規庻格精禋克臻嘉貺朕以¶
<pb:KR2k0022_WYG_003-5a>¶
　今年九月有事於明堂咨爾列位庇厥攸司相予祀¶
　事之恭毋怠官常之責(既而太史局言自来明堂用/九月上辛紹興元年九月八)¶
　(日辛丑縁未得九月節改用十八日辛亥今初五日/辛亥亦未得九月節宜用十五日辛酉係節氣内上)¶
　(辛從/之)命守臣梁汝嘉同修内司度建禮殿設正配四¶
　位增從祀諸神凡七百六十七親灑御筆書明堂及¶
　明堂之門六字七年始用先朝親饗故事前二日朝¶
　獻景靈宫前一日朝饗太廟(初宫廟皆寓温州每大/禮率遣官分詣至是已)¶
　(迎奉神主於新太廟而景靈宫/猶未建但即嘗御殿設位朝獻)皆如南郊之儀孝宗¶
<pb:KR2k0022_WYG_003-5b>¶
　皇帝即位以來四舉郊禮盖當時議者惑於嚴父之¶
　説不敢議及宗祀淳熈三年權禮部侍郎李燾始以¶
　為請不果行六年禮部尚書兼翰林學士周必大與¶
　諸儒再引燾議(其説曰宗祀文王乃在成王之世則/明堂不専以父配所謂嚴父者盖指)¶
　(周公推本武王之志追尊文王之功自周公/言之故曰嚴父今若特舉秋饗於禮為允)詔從之¶
　是年九月辛未遂合祭於明堂奉太祖太宗配如紹¶
　興禮故必大視草赦書明著尊祖之説曰惟成周¶
　宗祀洛中陟配於文王惟漢武合祠汶上推嚴於髙¶
<pb:KR2k0022_WYG_003-6a>¶
　帝盖必大所自記云¶
太廟¶
　在瑞石山之左紹興四年詔守臣梁汝嘉造用太常¶
　少卿江端友之請也正殿七楹分十三室(祖宗室十/一夾室二)¶
　五年四月權太常少卿張銖奉迎神主至自温州五¶
　月二日車駕行欵謁禮七年改為聖祖殿(時駐蹕建/康載神主)¶
　(以行遂即建/康立太廟)十二月復奉神主還臨安十三年禮部¶
　太常寺修立郊祀前一日朝饗行禮儀注設七祀位¶
<pb:KR2k0022_WYG_003-6b>¶
　於殿下横街之北(司命户竈中/霤門厲行)又設祀饗功臣位於¶
　横街之南皆次内(此據會要所書而舊志謂二十七/年始復功臣七祀之祭未知何據)¶
　(當/考)十六年用給事中叚拂請釐正禮器而室隘不可¶
　陳列監察御史巫伋請増建廟宇乃從西増六楹通¶
　舊十三楹每楹為一室東西二楹為夾室又増廊廡¶
　作西神門冊寳殿祭器屋厙屋十九年建齋殿紹定¶
　四年燬後重建景定五年以垣南民居逼近厚給之¶
　直令徙他處即其地作致齋閣子四十四間前窽墻¶
<pb:KR2k0022_WYG_003-7a>¶
　為小門又斥糧料院白馬神祠依山拓地為廟堧咸¶
　淳元年添置理宗皇帝祏室今通為室十四帳座皆¶
　當中而少近左盖右壁蔵神主又有二成之臺為祠¶
　官升下以奉神主出入之地故也¶
　配饗功臣位次¶
　太祖¶
　　　韓王趙普　　　　　周王曹彬¶
　太宗¶
<pb:KR2k0022_WYG_003-7b>¶
　　　太師薛居正　　　　太師石熈載¶
　　　鄭王潘美¶
　真宗¶
　　　太師李沆　　　　　太師王旦¶
　　　太師李繼隆¶
　仁宗¶
　　　太師王曽　　　　　太師吕夷簡¶
　　　侍中曹瑋¶
<pb:KR2k0022_WYG_003-8a>¶
　英宗¶
　　　司徒韓琦　　　　　太師曽公亮¶
　神宗¶
　　　太師富弼¶
　哲宗¶
　　　太師司馬光¶
　徽宗¶
　　　太師韓忠彦¶
<pb:KR2k0022_WYG_003-8b>¶
　髙宗¶
　　　太師吕頥浩　　　　特進趙鼎¶
　　　蘄王韓世忠　　　　循王張俊¶
　孝宗¶
　　　太師陳康伯　　　　越王史浩¶
　光宗¶
　　　太師葛邲¶
　寜宗¶
<pb:KR2k0022_WYG_003-9a>¶
　　　福王趙汝愚¶
四祖廟¶
　在太廟諸室之西紹興五年建奉僖祖順祖翼祖宣¶
　祖每三年以孟冬祫饗即廟行禮次詣太廟¶
景靈宫¶
　在新莊橋之西中興初四孟朝獻皆於禁中行禮紹¶
　興十三年臣寮言景靈宫以奉祖宗衣冠之㳺即漢¶
　原廟也(按景靈宫本大中祥符五年以聖/祖臨降而建神宗皇帝始廣其制)今就便朝¶
<pb:KR2k0022_WYG_003-9b>¶
　設位以饗未副廣孝之意遂詔臨安府同修内司相¶
　度脩盖即劉光世家所獻賜第基為之門曰思成前¶
　為聖祖殿宣祖至徽宗皇帝殿居中(東西廊圖配/饗功臣於壁)元¶
　天太聖后與昭憲太后而下諸后殿居後(殿各有/名見後)既¶
　成七月上行欵謁禮時神御猶在温州乃設幄行事¶
　十月吏部侍郎江邈始迎奉以至二十一年議廣殿¶
　宇韓世忠家復以賜第獻遂増建前殿五楹中七楹¶
　後十七楹自是齋殿進膳殿更衣殿寢殿次第皆備¶
<pb:KR2k0022_WYG_003-10a>¶
　焉咸淳五年詔守臣潛説友重建後殿¶
　殿名¶
　　聖祖天興　　　　　　后保寜¶
　　宣祖天元　　　　　　后太始¶
　　太祖皇武　　　　　　后儷極¶
　　太宗大定　　　　　　后煇徳¶
　　真宗熈文　　　　　　后衍慶¶
　　仁宗美成　　　　　　后繼仁¶
<pb:KR2k0022_WYG_003-10b>¶
　　英宗治隆　　　　　　后徽音¶
　　神宗大明　　　　　　后坤元¶
　　哲宗重光　　　　　　后柔儀¶
　　徽宗承元　　　　　　后順承¶
　　欽宗端慶　　　　　　后纘徳¶
　　髙宗皇徳　　　　　　后章順¶
　　孝宗系隆　　　　　　后嗣徽¶
　　光宗美明　　　　　　后光順¶
<pb:KR2k0022_WYG_003-11a>¶
　　寜宗垂光　　　　　后體徳¶
　　理宗章熈¶
　御圃¶
　　在東齋殿之西循廡而右為大堂三臨池上左右¶
　　為明樓旁有蟠桃亭堂之南為西齋殿(大禮恭謝/畢賜花於)¶
　　(此/)西為流盃堂跨水堂梅亭北為四并堂皆咸淳¶
　　五年重建又有橘園及桂竹各一區餘雜植四時¶
　　花果亭宇不能備載¶
<pb:KR2k0022_WYG_003-11b>¶
　崇禋舘¶
　　在宫之南紹興十八年増建¶
　　　按朝野雜記國朝宗廟之制太廟以奉神主一¶
　　　嵗五饗朔祭而月薦新五饗以宗室諸王朔祭¶
　　　以太常卿行事景靈宫以奉塑像嵗四孟饗上¶
　　　親行之帝后大忌則宰相率百官行香僧道士¶
　　　作法事后妃六宫亦皆繼往天章閣以奉繪像¶
　　　時節朔望帝后生辰日皆徧薦之内臣行事欽¶
<pb:KR2k0022_WYG_003-12a>¶
　　　先孝思殿亦奉神御上日焚香凡朔望節序生¶
　　　辰皆親酌獻太廟之祭以爼豆景靈宫以牙盤¶
　　　天章閣等以常饌用家人之禮云¶
齋宫¶
　在錢湖門外恵照昭慶二院俱為朝廷祠祭奏吿之¶
　所恵照有壇殿有燎壇夏至日祭皇地祗立夏祭熒¶
　惑立秋祭白帝旁為齋宫昭慶有望祭殿立夏祭南¶
　方嶽瀆立秋祭西方嶽瀆兩廡為致齋閣子淳祐間¶
<pb:KR2k0022_WYG_003-12b>¶
　守臣趙與&KR0696;重修(浄明寺齋宫/已附見郊丘)¶
太社太稷壇¶
　在觀橋東北自建炎至紹興初有司但奉行祀典而¶
　壇壝未建禮器未備紹興十二年臣僚建請禮寺討¶
　論始詔臨安府於城内擇地依制度建築以春秋二¶
　仲臘前一日祭其禮典視皇地祗壇之北有靈池遇¶
　旱不涸¶
九宫貴神壇¶
<pb:KR2k0022_WYG_003-13a>¶
　在東青門外一里紹興十三年因太常丞朱輅之請¶
　以春秋二仲舉行祭禮屋而不壇十八年太常寺主¶
　簿林大鼐乞詔有司建壇於國城之東從之壇制二¶
　成其一成方各百二十尺再成各百尺髙皆三尺壇¶
　四方各出一階西南坤道又為一階各濶五十尺上¶
　設小壇九從廣各八尺髙各一尺五寸相去十六尺¶
　壇下四面為兩壝各二十五歩禮料一視感生帝其¶
　九宫神位北曰太一西南曰攝提正東曰軒轅東南¶
<pb:KR2k0022_WYG_003-13b>¶
　曰招摇中央曰天符西北曰青龍正西曰咸池東北¶
　曰太隂正南曰天一¶
耤田先農壇¶
　在嘉會門外南四里玉津園之南紹興七年太常博¶
　士黄積厚乞享先農既而司封郎中李澗又乞詔有¶
　司講求祖宗親耕帝耤故事下臨安府撥田畆營建¶
　十五年十一月遂下詔曰朕勵精庻政撫世多虞念¶
　稼穡之艱難欲黎元之給足當食而歎靡敢遑寜今¶
<pb:KR2k0022_WYG_003-14a>¶
　兹休兵息民流徙還業然而田疇未闢㳺惰尚多豈¶
　其三農失職而訓勉之道有未至歟仰惟前代親耕¶
　耤田為天下先醴酪粢盛於是乎出敦龎純固於是¶
　乎成使耕與養者知所勸向朕甚慕焉廼飭攸司經¶
　營千畝其以來嵗之春祗祓青氊親載黛耜躬三推¶
　之禮以風示於四方庻幾力穡服田仰事俯育興於¶
　禮義以致丕平顧不韙歟播告邇遐咸知朕意十六¶
　年正月親饗於先農壇神農氏南鄉以后稷氏配西¶
<pb:KR2k0022_WYG_003-14b>¶
　鄉禮畢行耕耤有思文殿御耕位觀耕壇自後嵗祀¶
　先農於此¶
髙禖壇¶
　在嘉會門外南四里中興初寓祭於錢湖門外恵照¶
　院齋宫紹興十二年太常寺博士劉爃乞詔有司講¶
　求壇位乃令臨安府於行宫東南城外隨宜修建十¶
　六年又以監察御史王鎡言下禮寺討論既而禮官¶
　援嘉祐二年故事謂宜在東方長男之位今壇在行¶
<pb:KR2k0022_WYG_003-15a>¶
　宫東南巽地未合禮制宜於南郊壇之東相視改築¶
　㫖從之其祭禮設青帝神位版於壇上南向以帝伏¶
　羲氏帝髙辛氏配西向北上又設從祀簡狄姜嫄位¶
　於壇下夘階之南西向北上每嵗春分遣官致祭禮¶
　畢收徹二從祀禮饌弓韣刀矢入禁中皇后及宫嬪¶
　以次行禮十七年上始親祠¶
海神壇¶
　在東青門外太平橋之東淳祐十二年有㫖中興以¶
<pb:KR2k0022_WYG_003-15b>¶
　來依海建都宜以海神為大祀下太常議禮詔守臣¶
　馬光祖建殿望祭自寳祐之元嵗以春秋二仲遣從¶
　官行事¶
　¶
　¶
　¶
　¶
　咸淳臨安志卷三¶
