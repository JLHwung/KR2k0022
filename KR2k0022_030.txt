# -*- mode: mandoku-view; -*-
#+TITLE: 咸淳臨安志
#+DATE: 2015-08-24 22:39:35.288384
#+PROPERTY: ID KR2k0022
#+PROPERTY: BASEEDITION WYG    
#+PROPERTY: JUAN 卷三十
<pb:KR2k0022_WYG_030-1a>¶
欽定四庫全書¶
　咸淳臨安志卷三十　　　宋　潜説友　撰¶
山川九¶
　　　　石¶
　　城内外¶
落星石¶
　在錢塘門外巨石山南嶺謂之青山頂有二圓石湖¶
　中望之若星墜焉郡國志云古塔山北有落星二石¶
<pb:KR2k0022_WYG_030-1b>¶
石龍¶
　在嘉會門外龍華山後下石龍浄勝院山有石突出¶
　宛似龍首故名乂有上石龍永夀院¶
排衙石¶
石衕(已上二處詳/具鳯凰山)¶
新婦石¶
　祥符志云在錢塘縣東南¶
羅刹石(詳具秦/望山)¶
<pb:KR2k0022_WYG_030-2a>¶
王子髙石¶
　在北郭稅務側驛亭上¶
雲根石¶
　上有天亭記¶
秦王纜船石¶
　在錢塘門外相傳秦始皇東遊望海&KR0712;舟於此陸羽¶
　武林山記云自錢塘門至秦皇纜船石俗呼西石頭¶
　北闗僧思浄刻大石佛於此舊傳西湖本通海東至¶
<pb:KR2k0022_WYG_030-2b>¶
　沙河塘向南一岸皆大江也故始皇纜舟於此¶
靈固石¶
　在方家峪水月寺慈雲嶺兩路口道堂後¶
靈石¶
　在放馬塲側按祥符志有靈石在崇因報德院山¶
　舊嘗有祥光現又古跡事實靈石山在南山棲真院¶
　之上晉開運二年建院號興福山水環列松竹扶疎¶
　有靈石西菴後為左丞薛昻功徳院半山有菴泉石¶
<pb:KR2k0022_WYG_030-3a>¶
　尤美皆以靈名¶
石屏風¶
　在保叔塔崇夀院山¶
卧龍石¶
　在石門澗或云在下天竺寺草堂前慈雲法師詩梅¶
　有和羮實龍無為雨心石上産梅故云¶
石橋¶
　在武林山中(詳見武/林山)¶
<pb:KR2k0022_WYG_030-3b>¶
石姥石¶
　在烏頭山之東髙五十餘丈有嶺南接運河塘¶
石魚¶
石筍¶
　在仁和縣超山古跡有石魚石筍錢塘無垢院亦有¶
　石筍¶
　　臨安縣¶
龍口石¶
<pb:KR2k0022_WYG_030-4a>¶
　在縣北髙陸鄉臨溪有石如龍飲水¶
石屏(詳見天/目山)¶
　　富陽縣¶
三官下馬石¶
　在紫霄宫前¶
　　鹽官縣¶
秦王磨劍石¶
　在縣東六十里審山之巔¶
<pb:KR2k0022_WYG_030-4b>¶
　　於潜縣¶
圍碁石¶
　在縣北五十五里千秋嶺泗洲菴閲武山前其石屹¶
　立髙峻上平如砥鄉老傳嘗有神仙圍碁於此¶
道士石¶
　在縣東二十五里落雲塢之東其石特立山巔宛如¶
　衣羽衣而立又有石洞可環坐數人¶
徐仙姑石菴¶
<pb:KR2k0022_WYG_030-5a>¶
石城¶
石門¶
石屋¶
石倉¶
石皷¶
石柱¶
石板¶
石屏¶
<pb:KR2k0022_WYG_030-5b>¶
新郎新婦石¶
望江石¶
鐘樓石¶
圍碁石¶
石巷¶
石菴¶
洪氏可菴山石¶
　已上並詳見天目山¶
<pb:KR2k0022_WYG_030-6a>¶
仙人臺¶
　一在縣北四十五里天目山雲封菴北¶
　一在縣西岝蕚山虚亭下數歩¶
　一在縣西七里山有石壇古傳徐五二仙修真之地¶
　　　上極平曠¶
　一在縣東二十五里落雲山之巔四面壁峙上有石¶
　　　棊盤枰路如新下有石室廣十餘丈石室之前¶
　　　列石屏風髙數十仭又有走馬壇¶
<pb:KR2k0022_WYG_030-6b>¶
　一在縣北烏省溪去縣三十五里有灘半里上有人¶
　　　馬足跡大小數百深入寸許明净可數前有山¶
　　　名天王基髙百餘丈四面皆石壘圓正如墓形¶
　　　其巔平地數畝常有泉流亢旱不竭世傳為會¶
　　　𦵏人馬跡¶
　　新城縣¶
仙人石¶
　在縣西六十里新安鄉上有萬年松状如柏與山之¶
<pb:KR2k0022_WYG_030-7a>¶
　石俱以怪得名¶
　　昌化縣¶
石門¶
　在獅子巖西五里兩石壁立如門其中囬環三五里¶
　水㶁㶁循門而出俗傳神仙所棲¶
掛簾石¶
　在縣南五十里有潘山峻㧞松林二十里山聳片石¶
　如室中垂簾下有石碁局松間有置窑造墨處亦神¶
<pb:KR2k0022_WYG_030-7b>¶
　仙所棲¶
金牛跡石¶
　在縣南金山二十八里舊傳古有金牛從洪下山透¶
　出經行下余村備峰直山腰過外有石壇濶三丈金¶
　牛憩石上留十數跡又有牧童卧及笠杖跡¶
石鏡¶
　在龍髯嶺廟後瑩徹可鑒毛髪明則霽昏則雨邑人¶
　以為侯¶
<pb:KR2k0022_WYG_030-8a>¶
　　　　峪¶
方家峪¶
　在錢湖門外路通慈雲嶺梯子嶺有劉娘子寺陳淑¶
　妃寺¶
冷水峪¶
　在嘉會門外御馬院側夾山多桃花中有流水為城¶
　南勝㮣舊呼桃源遊人多集焉¶
毛湫峪¶
<pb:KR2k0022_WYG_030-8b>¶
　在龍山之南六和塔之北¶
　　　　衕¶
石衕¶
　在殿司山上(詳具鳯/凰山)¶
東山衕¶
　在耿家歩之北内有仙姑山¶
唐家衕¶
　在九里松慕容妃墓之西¶
<pb:KR2k0022_WYG_030-9a>¶
馬家衕¶
　在九里松歩司前軍寨後¶
塔衕¶
　在雷峯之後¶
桃花衕¶
　在精進寺側¶
篠衕¶
　在錢塘縣欽賢鄉¶
<pb:KR2k0022_WYG_030-9b>¶
盛家衕¶
　在浙江亭下¶
　　　　塢¶
　　城外¶
掃帚塢¶
　在錢塘門外黄山橋¶
楊梅塢¶
　古跡事實在南山近瑞峯石塢内有一老嫗姓金其¶
<pb:KR2k0022_WYG_030-10a>¶
　家楊梅甚盛俗呼楊梅塢所謂金婆楊梅是也¶
　題詠(楊蟠詩云夏日紅相照天晴塢自開㐮陽多穉/子摘贈故人來  郭祥正詩云紅實綴青枝爛)¶
　(熳照前塢不及杏/繁時林間有仙虎)¶
錦塢¶
　在錢塘門外上智果院前寳雲菴下舊多花卉故以¶
　名之¶
葛塢¶
　在靈隐山呉方士葛元字孝先居焉東晉大著作¶
<pb:KR2k0022_WYG_030-10b>¶
　葛洪字稚川亦隐於此¶
　題詠(郭祥正詩二葛既成仙猶存煉/丹處有時化鶴來徘徊不知去)¶
楓木塢¶
　在中下竺之間今為呉榮王墳舊多楓木故名¶
　題詠(楊蟠詩云太平雲外客行採老山中莫嘆秋霜/早君看世上楓  郭祥正詩云一塢藏深林楓)¶
　(葉飜蜀錦寄語别/人家路遥露霜凜)¶
水竹塢¶
　在九里松行春橋南舊有水竹之勝今為歩司軍寨¶
<pb:KR2k0022_WYG_030-11a>¶
青枝塢¶
　在九里松石板巷玉泉後山¶
靈石塢¶
　在楊梅塢後山¶
真珠塢¶
　在石姥山嶺之西北¶
石人塢¶
　在靈隐寺西石人嶺下¶
<pb:KR2k0022_WYG_030-11b>¶
龍駒塢¶
　在錢塘縣西溪中有秀邸墳¶
法華塢¶
　在錢塘縣西溪中有嶽祠¶
木塢¶
　在錢塘縣西溪中有沈侍郎墳¶
新城縣太師塢¶
　在縣西十里折桂鄉袁村杜太師稜墓在其間鄉人¶
<pb:KR2k0022_WYG_030-12a>¶
　不敢樵牧遂以是名¶
　　　　塍田埂¶
東西馬塍¶
　在餘杭門外土細宜花卉園人工於種接都城之花¶
　皆取焉或云堘當為城葢錢王舊城餘杭門外元自¶
　有北闗門今夾城巷乃故居也地與此相接¶
　題詠(葉水心美趙振文游馬堘詩馬堘東西花百里/錦雲繡霧参差起長安大車喧廣陌問以馬堘)¶
　(云未識酴醿縛籬金沙墻薜茘樓閣山茶房髙花何/啻千金直着價不到宜深藏青鞋翩翩烏鶴䄂嚴勞)¶
<pb:KR2k0022_WYG_030-12b>¶
　(引前金蒋後隨園摘蕋煎凍酥小分移床獻春酒陳/通苖傅昔弄兵此地寂寞狐狸行聖人有道賁草木)¶
　(我輩栽花樂太平知君已於苕水住盡日櫓聲摇上/渚無際滄波蓼自分有情碧落鷗徧聚追逐風光天)¶
　(漫許抛擲身世人應怒君不見南宫載寳囬何如趙/子穿花去  趙蹈中為趙振文賦馬堘歌舊聞城北)¶
　(有馬堘聚花成錦常留春我家苕水近來到輸他年/少尋芳人相誇此地百金惜間出竒花萬錢直接貼)¶
　(飜騰費工巧揀樹移将闘顔色園紅愛花如子孫寸/生尺長勤培根南隣北隣貧富改獨守養性經凉温)¶
　(凡今已得閑居趣扁舟暫向官塘路扳條摘蕋娯性/情對月看雲想風度歌長詞逸不可當鬂髪垂白吟)¶
　(滄浪塵和葉水心馬堘歌昔年家住長安里春風盡/日香  起紛紛車馬過綺陌買花人多少人識王侯)¶
　(第宅連苑墻燦若瓊蕋敷丹房花窠近取馬堘本曲/欄髙檻深宻藏主懽對客小舉䄂擊鼓吹簫滿前後)¶
<pb:KR2k0022_WYG_030-13a>¶
　(真珠一斛聘國姝琥珀千杯酌天酒幾年農器不鑄/兵雨耕雲穫歌且行種花土腴無水旱園稅十倍田)¶
　(租平拏舟來近菰蒲住演漾廽溪通枉渚霜晴沙淺/橘林明日暮水渾魚網聚東門故侯應自許霸陵醉)¶
　(尉寕湏怒何當學稼隨老農荷鋤驅犢田中去姚劉/後村次水心馬堘歌韻洛陽牡丹隔萬里棘荒  魏)¶
　(扶不起馬堘近在杭州陌野人只向詩中識匀朱傅/粉初窺墻海棠為屋辛夷房千林春色只呈露一株)¶
　(國艶猶閟藏多情荀令香透䄂俊遊恐落都人後摇/鞭深入經雲郷觧衣旋貰黄藤酒淮南芍藥初過兵)¶
　(人生何必塞上行墜䄄委壤各有命肯學凍士鳴不/平移家欲傍園翁住手開無地通蘋渚尋芳栩栩趂)¶
　(蝶飛逐臭紛紛憐蚋聚君不見元都吟筆妙燕許詩/人却遣世人怒君若拏舟獨徃時我亦荷鋤相隨去)¶
　(過張芝田馬堘詩水拍田堘路半斜悄無人跡/  農家春風自謂専桃李也有工夫到菜花)¶
<pb:KR2k0022_WYG_030-13b>¶
鮑家田¶
　在錢塘門外東山衕之北有玉泉水灌溉吳越相鮑¶
　君福賜田於錢塘至今名焉(詳見人/物門)¶
　題詠(呉亷静鮑家田詩摇斾家家酒扶犁處處村草/深迷井口槿宻擁籬根緑水明秧本青山失燒)¶
　(痕多應忌蠶事/畏客掩柴門)¶
羊角埂¶
　在錢塘門外溜水橋之北自柴塲至乳臺渡口延袤¶
　十餘里介於東西馬堘之間其形彎曲知羊角然¶
<pb:KR2k0022_WYG_030-14a>¶
　　　　闗¶
桃花闗¶
　在嘉㑹門外包家山名桃花闗門上舊有蒸霞二字¶
劍門闗¶
　在錢塘門外棲霞嶺上舊曰劍門闗亦名劍門嶺¶
　¶
　¶
　¶
<pb:KR2k0022_WYG_030-14b>¶
　¶
　¶
　¶
　¶
　¶
　¶
　¶
　咸淳臨安志卷三十¶
