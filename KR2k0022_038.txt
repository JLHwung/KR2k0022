# -*- mode: mandoku-view; -*-
#+TITLE: 咸淳臨安志
#+DATE: 2015-08-24 22:39:35.438102
#+PROPERTY: ID KR2k0022
#+PROPERTY: BASEEDITION WYG    
#+PROPERTY: JUAN 卷三十八
<pb:KR2k0022_WYG_038-1a>¶
欽定四庫全書¶
　咸淳臨安志卷三十八　　宋　潜說友　撰¶
山川十七¶
　　　　泉¶
　　城外¶
冷泉¶
醴泉¶
　並見武林山¶
<pb:KR2k0022_WYG_038-1b>¶
温泉¶
　在冷泉之上¶
玉泉¶
　在錢塘門外九里松北淨空院南齊建元末靈悟大¶
　師曇超門山說法龍君来聼為撫掌出泉今龍池前¶
　有小方池深不尋丈清澈可鑑異魚數百泳㳺其中¶
　淳祐八年趙安撫與&KR0696;甃砌龍潭増築為二池(修造/撥田)¶
　(並見龍祠/并淨空院)¶
<pb:KR2k0022_WYG_038-2a>¶
　題詠(白樂天題云湛湛玉泉色悠悠浮雲身閑心對/㝎水清淨兩無塵手把青笻杖頭戴白綸巾興)¶
　(盡下山去知我是誰人公周紫芝題淨空泉二絶誰/穿巨石貯清泉不見超  舊講筵龍伴白雲歸寳蔵)¶
　(魚随流水下春田空欲尋遺事苦無碑老宿猶傳古/律師尚恐蜿蜒在  谷水清不敢唾方池  僧濟顛)¶
　(題云千章老木冷涵秋今日重耒話舊逰一池寒水/浸虗碧清光瑩澈凝不流中有神龍隠頭角為雨為)¶
　(霖滋旱涸聖主垂衣風雨調龍亦安眠在邱壑人来/初不睹真龍但見金鯽浮沈中昂頭擺尾得其所我)¶
　(疑便是池中龍殷勤一語龍聴取汝以何縁堕龍伍/良由一念嗔所生畢竟難逃鱗甲苦驀然直下便回)¶
　(光願力資/深福寰宇)¶
真珠泉¶
<pb:KR2k0022_WYG_038-2b>¶
　在大慈崇教院今為張循王真珠園盖因泉得名周¶
　顯徳中院東泉水迸出因甃為方池㦯聞扣擊聲則¶
　泉涌如貫珠嘉祐中太子少保元絳名之曰真珠泉¶
　今官釀亦取以名¶
靈泉¶
　在夀星寺前有亭又廣福院亦有靈泉¶
金沙泉¶
　在仁和縣永和鄉坡詩云細泉幽咽走金沙¶
<pb:KR2k0022_WYG_038-3a>¶
杯泉¶
　詳見夀星寺¶
卧犀泉¶
　按鄭戩靈隠天竺詩集序云若夫玉巖青壁犀泉龍¶
　瀃峯攅千疊松排萬盖山之境也據此則青壁檻卧¶
　犀泉在靈隠天竺之間¶
蕭公泉¶
　在靈隠寺後¶
<pb:KR2k0022_WYG_038-3b>¶
嵗寒泉¶
　在龍井山崇因院¶
法華泉¶
　在南山滿覺院　又普濟院元額法華¶
參寥泉¶
　元祐四年参寥子住上智果寺寺有泉東坡囙以参¶
　寥名之應夢記云僕在黄州参寥自呉中来訪一日¶
　夢参寥子賦詩覺而記兩句云寒食清明都過了石¶
<pb:KR2k0022_WYG_038-4a>¶
　泉槐火一時新後七年僕出守錢塘而参寥子始卜¶
　居西湖智果院院有泉出石縫間甘冷宜茶寒食之¶
　眀日僕與客泛湖自孤山来謁参寥汲泉鑚火烹黄¶
　蘖茶忽悟所夢詩兆扵七年之前衆客皆歎知傳載¶
　所記非虗語也元祐五年二月二十七日眉山蘓軾¶
　書併題¶
頴川泉¶
　在南髙峯¶
<pb:KR2k0022_WYG_038-4b>¶
觀音泉¶
　在法通寺　又傳燈記　又真如院¶
噴月泉¶
　在南山暗竹園廣福院¶
定光泉¶
　在西山長耳相法相院西定光菴側山腰有泉盤曲¶
　飛流濺沫可愛水極清甘淳祐丁未亢旱不竭寺僧¶
　用筧引泉以供庖¶
<pb:KR2k0022_WYG_038-5a>¶
白沙泉¶
　在靈隠西普園院方丈之西有泉自白沙中出¶
　題詠(楊蟠百詠詩云不見泉来穴沙平/落細聲夜髙寒月漾銀漢太分眀)¶
周公恵泉(一名北/牐泉)¶
　在湖州寺下閘乾道三年周安撫淙重修邦人徳之¶
　遂以名扁¶
甘泉¶
　在城北董家巷南今属陳氏¶
<pb:KR2k0022_WYG_038-5b>¶
恵泉¶
　在錢塘縣長夀鄉大老山泉自地涌出亢旱不涸有¶
　寺以泉為名¶
氷谷泉¶
　在臨平山寂光菴側¶
　題詠(金部沈汝諧詩甃石纔深數尺餘一泓清冷若/氷壺泉源㝎與安平接二水輕甘略不殊)¶
寒泉(舊名薦/菊泉)¶
　在錢塘門外對嘉澤廟(詳見/廟)¶
<pb:KR2k0022_WYG_038-6a>¶
　題詠(芝田張偉薦菊泉詩近来湖上風光改古蹟三/賢亦就遷獨有菊泉能定力一寒堅守嵗山前)¶
僧録泉¶
　在南山福聖院¶
青衣泉¶
　在太廟後三茅觀園内¶
六一泉¶
僕夫泉¶
　並見孤山¶
<pb:KR2k0022_WYG_038-6b>¶
大悲泉¶
　在上天竺¶
茯苓泉¶
　在靈隠無垢院半山古松婆娑下有甘泉博物志云¶
　松脂入地千年化為茯苓因以名¶
武安泉¶
　在皇城司營水清甘有青石刻武安泉三字故老云¶
　元為殿前司後軍寨故有此名¶
<pb:KR2k0022_WYG_038-7a>¶
虎跑泉¶
　舊傳性空禪師嘗居大慈山無水忽有神人告之曰¶
　眀日當有水矣是夜二虎跑地作穴泉涌出因名¶
　題詠(坡詩云亭亭石塔東峯上此老初来百神/仰虎移泉眼趁行脚龍作浪花供撫掌)¶
瑞石泉¶
　在糧料院北瑞石山下今在御街大廟南有井亭¶
持正泉¶
　在六和塔開化寺¶
<pb:KR2k0022_WYG_038-7b>¶
涌泉¶
　在霍山張真君廟西清心院前山坡下紹興間髙宗¶
　皇帝日遣人取水瀹茗寺僧至今䕶以朱欄従石罅¶
　中流出廟前折入黄山橋楊府園前小河味極清甘¶
　亢旱不竭¶
天澤泉¶
　在麯院小隠寺前有亭覆之¶
安平泉¶
<pb:KR2k0022_WYG_038-8a>¶
　在仁和安仁西鄉安隠院(舊名安/平院)有池名安平泉今¶
　池邉有亭¶
　題詠(東坡詩筞杖徐徐步此山撥雲尋徑興飄然鑿/開海眼知何代種出菱花不記年烹茗僧誇甌)¶
　(泛雪煉丹人化骨成仙當年陸/羽空収拾遺却安平一片泉)¶
　　臨安縣¶
馬跑泉¶
　在縣北三十里穆公山髙峻﨑嶇有石棋盤坐石之¶
　𩔖父老傳為仙人臺及有馬跑泉口足之跡如印諸¶
<pb:KR2k0022_WYG_038-8b>¶
　石樵採多見之¶
溠水漾¶
　在雙林院山半瀑泉飛白甚長沿流集賢里東至於¶
　海¶
　　富陽縣¶
顧家泉¶
　在春明里溉田四十餘畝¶
卓錫泉¶
<pb:KR2k0022_WYG_038-9a>¶
　在縣西二十里萬齡山大智院(詳具大/智院)¶
　　鹽官縣¶
雪峯泉¶
　在縣東南五里夀聖院記載靈迹¶
　　昌化縣¶
天井泉¶
　在縣西五十里地名葉源有馬塢小山巔有石竅名¶
　天井深不可測其中若列梯級通人上下有泉涓㳙¶
<pb:KR2k0022_WYG_038-9b>¶
　灌注石面凝結石脂圎者名寒水石如氷筯者名鵞¶
　管石晝執燭可入光采奪目㦯以絲繫石試井聲鼕¶
　鼕如鼓盡絲一籰石墜未已井東有銅山神入者䙝¶
　慢即迷所出舊傳此泉通朱浪村長潭¶
龍孔泉¶
　在縣南三十里有金山玉嶺旁通金紫巖嶺下有龍¶
　孔泉流不竭巨魚出必雨¶
瀑布泉¶
<pb:KR2k0022_WYG_038-10a>¶
　在縣東南玉嶺後石壁濶數里髙百丈飛泉自紫巗¶
　嶺抵石壁沿空飛瀉四時不竭¶
東坡泉¶
　在雙溪亭西數十步石竅中出坡公始尋溪源得之¶
　以瀹茗人皆鑿石為泓¶
　　　　池¶
　　城内外¶
涌金池¶
<pb:KR2k0022_WYG_038-10b>¶
　在豐豫門裏引西湖水為池呉越王元瓘書三大字¶
　刻石識其旁云清泰三年丙申之嵗建午之月特開¶
　此池¶
　題詠(楊蟠詩涌金春色晩吹落碧桃花一片何人得/流經十萬家  郭祥正詩衆沼皆涵碧斯池獨)¶
　(涌金寳光終夜/見不是月華深)¶
聖母池¶
　在呉山中興觀側圍以石欄有聖母廟¶
白龜池(事具/六井)¶
<pb:KR2k0022_WYG_038-11a>¶
金牛池(事具/六井)¶
仁和倉池¶
　在倉之南故老相傳云仁和倉舊為縣基乃呉公子¶
　慶忌故居元有此池(詳見/古蹟)¶
眀清池¶
　在大理寺議㕔池畔有潘閬詩刻¶
白洋池¶
　在梅家橋東周回三里淳祐丁未夏旱湖水涸人爭¶
<pb:KR2k0022_WYG_038-11b>¶
　汲此水至有以舟載賣如湖水者一方賴之¶
鴻雁池¶
　在龍山之北¶
龍母池¶
　在錢糧司嶺¶
金魚池¶
　在開化寺後山澗水底有金銀魚¶
放生池¶
<pb:KR2k0022_WYG_038-12a>¶
　詳見西湖¶
瑶池¶
　在錢塘門外寳勝寺側多芰荷周回二里遇旱不竭¶
　今属吕氏園¶
飲馬池¶
　在西溪飲馬山下　一在菜市門外廟子灣¶
碧沼水池¶
　在湖州市左八郎廟巷池廣三畝水清甘人多汲飲¶
<pb:KR2k0022_WYG_038-12b>¶
　有扁曰碧沼¶
磨劒池¶
　在臨平山下有片石俗傳錢王磨劒扵此¶
宫城外水池¶
　一在宫城之東淳祐八年趙安撫與&KR0696;奏請鑿池二¶
　　十所各濶一丈四尺深四尺五寸通長二百二十¶
　　丈甃以堅石繚以矮垣咸淳四年安撫潜說友再¶
　　行修治¶
<pb:KR2k0022_WYG_038-13a>¶
　一在寜和門外咸淳六年十月有旨申儆防虞命守¶
　　臣潜說友即使相宗室待班閣子之後度地鑿池¶
　　袤百一十尺自是近南居民去水絶逺者皆恃以¶
　　為安云¶
防虞水池¶
　一在邵局牆下　　　一在左院河下¶
　一在泰和坊東　　　一在至徳觀前¶
　一在萬松嶺上　　　一在錢湖門裏¶
<pb:KR2k0022_WYG_038-13b>¶
　一在鐵冶嶺　　　　一在七官宅前¶
　一在十官宅前　　　一在龍翔宫前¶
　一在仁王寺前　　　一在後市街謝府巷口¶
　一在府治後門　　　一在三省後¶
　一在六部後　　　　一在䕶聖寨前¶
　一在便門外蕭公橋西瓦子口¶
　一在候潮門外接待寺前¶
　一在候潮門外大郎巷¶
<pb:KR2k0022_WYG_038-14a>¶
　一在候潮門外福田寺前¶
　一在水府觀後　　　一在䕶聖教場前¶
　　於潜縣¶
放生池¶
　舊在縣南廣福院東紹熙中令邵文炳建浮溪橋因¶
　徙溪上¶
三池¶
　在天目之東北峯下有溪曰大徑口小徑口世傳為¶
<pb:KR2k0022_WYG_038-14b>¶
　龍往来之地未至龍湫數步有潭形如仰箕曰箕潭¶
　中有巨石潭水注入上池在山東垂崖下崖髙五十¶
　仞上有平地數丈名拜斗壇石壁如門峭立對峙以¶
　限水之出巨潦泛溢則激而反趨於寧川故山前無¶
　水患崖間有石如獅下瞰潭水登者據石援藤而眎¶
　毛骨惨慄水流入中池又在垂崖三十仞之下噴瀉¶
　如雷飛濺巖壁下池接焉池周圍三十餘丈紺碧深¶
　䆳幽沕莫測三面皆駢石環繞南溪入大溪至紫溪¶
<pb:KR2k0022_WYG_038-15a>¶
　七十二灘皆發源於此巖下有滴乳民採以療病嵗¶
　旱潦朝廷率遣使函幣精禱投之於池洄旋泝流¶
　而上已而下沉如有物掣之㦯少慢復浮而出凡禱¶
　者皆然池上有亭曰格思下有石蒼潭泓澄可鑒又¶
　有乳水潭其上路旁有泉迸出山石間凜然如氷潭¶
　水順流而溪今堰水入至道宫曲折而至昭慶廟前¶
　為弄珠池¶
月池¶
<pb:KR2k0022_WYG_038-15b>¶
　在縣南門外百步舊以火徳星照臨之地遂闢此池¶
　二賢堂在池北¶
　　富陽縣¶
放生池¶
　舊在縣東丹霞觀左紹興二十年令孫徹建尉韓彦¶
　端記後令程珌移置通濟橋上¶
縣壕¶
　東至觀山西至莧浦斗門二宣和四年縣令胡紡開¶
<pb:KR2k0022_WYG_038-16a>¶
　今湮塞尚存縣後一帶¶
　　新城縣¶
放生池¶
　在縣西七里折桂鄉寳勝院前唐天寳中置相傳云¶
　池深丈餘周二里内有洞下通桐廬江¶
　記文(邑人孫清記略曰新城杭之属邑距郡城一百/餘里環縣皆山羣峯秀峙勢若奔走往往應接)¶
　(不暇而溪流貫其中方時雨浩浩湯湯驚湍急甚而/莫之能禦逮其止也則朝滿而夕已除矣餘波清淺)¶
　(映帶井疆照耀巖谷眀媚可愛自縣之西行六七里/有所謂魚池者父老相傳唐天寳中置為放生之所)¶
<pb:KR2k0022_WYG_038-16b>¶
　(資之圗經深丈餘周二里内有洞穴下通桐江年代/深逺莫可稽察縣人名其溪曰葛溪以謂呉方士葛)¶
　(生仙翁曽煉丹扵此魚池之山寔其結廬之地因創/為寺又即其潭為池以放生豈亦取其溪山之勝故)¶
　(耶其牌尚存乃唐人遺跡古號魚池院國朝祥符初/賜名寳勝嘗試凭欄而下瞰淵淵乎其深測之凜然)¶
　(使人毛髪盡立雖明可以燭鬚眉而了不知其紀極/也意者放生之久變化無窮而神物所寓㦯在是耶)¶
　(嵗有小旱邑之吏民多禱扵此而其應如響今其院/宇日以浸廣樓殿翬飛鐘鼓震動宛若圗畫又為亭)¶
　(以枕其上比昔/時為壯麗云)¶
　題詠(許廣淵詩天寳當年寺魚池此日存溪移古岸/脚殿壓舊山根月照霜鐘逺風開霧閣昏網綸)¶
　(雖廢禁和氣滿乾坤䖏令許仲蔚詩唐家舊佛祠樓/閣影参差魚散不知  水流無斷時山光朝暮變人)¶
<pb:KR2k0022_WYG_038-17a>¶
　(事古今移惟有好/生徳㤙波尚滿池)¶
合靈池¶
　在縣西六十五里南新鄉上有漁洲山濶一丈五尺¶
　深七尺旱禱必應耆舊言其源與天目龍池通¶
三貝山龍池¶
壕山龍池¶
天柱山龍池¶
回源龍池¶
<pb:KR2k0022_WYG_038-17b>¶
　右並在南新鄉¶
碧沼¶
　在寜國院唐大中八年建舊名碧沼院咸通十年改¶
　碧流院有金魚可愛盛夏水不竭灌田甚廣¶
　　鹽官縣¶
放生池¶
　在縣西北延恩院東南二百五歩¶
靈龜池¶
<pb:KR2k0022_WYG_038-18a>¶
　在縣東北六十里㦯云舊有尼寺今廢顧况有詩¶
靈池¶
　在長平鄉審山水旱不盈涸¶
　　昌化縣¶
放生池¶
　在縣西治平寺¶
龍池¶
　在縣西六十里大鵠山濶三百畝四旁如葑田嵗旱¶
<pb:KR2k0022_WYG_038-18b>¶
　人攀緣禱雨輒應凡邑禱祈䖏在龍井院者名龍湫¶
　在龍興寺者名龍潭在峒坑山大鵠頭山者名龍池¶
　　　塘¶
　　城内外¶
沙河塘¶
　唐書地理志在錢塘縣舊治之南五里潮水衝擊錢¶
　塘江岸奔逸入城勢莫能禦咸通三年刺史崔彦曽¶
　開三沙河以決之曰外沙中沙裏沙政和元年郡守¶
<pb:KR2k0022_WYG_038-19a>¶
　張閣標識其䖏近南有壩頭(壩合從土從覇禮部韻/略注障水也俗作埧)¶
禇家塘¶
　在蒲橋軍寨之北禇家故居¶
謝家塘¶
　在菜市門外去城三里¶
菜市塘¶
　在菜市門外去城百步¶
五里塘¶
<pb:KR2k0022_WYG_038-19b>¶
　在艮山門外尉司衙側¶
蔡官人塘¶
　在艮山門外¶
走馬塘¶
　在艮山菜市門外地平坦可馳馬故名舊有花栁號¶
　城東新路¶
月塘¶
　在艮山門外嘉熙間潮水衝決不存今復漲沙就築¶
<pb:KR2k0022_WYG_038-20a>¶
　為塘地宜瓜有周姓者擅其利土人呼月塘周家算¶
　筒𤓰¶
土塘¶
　一在殿司右軍教塲側¶
　一在團圍頭石塘北¶
沈家塘¶
　在北闗呉越右僕射沈崧之故居又呼沈家灣¶
永和塘¶
<pb:KR2k0022_WYG_038-20b>¶
　在仁和縣永和鄉地接古鼎湖白龍潭俗謂之三里¶
　險水勢漲溢一遇夘風震蕩則數百頃中瞬息湮沒¶
　鄉民患之紹定己丑邑士范武倡為義役捐財以助¶
　修築塘成嵗無水患邑宰范光名命曰永和隄¶
　記文(許参政應龍永和隄記運河有塘衣帶淛水自/帝都東北橋鎮薄呉頭楚尾綿亘千餘里闗提)¶
　(封者六州帶主管者十縣仁和首當其一郵逓輦運/憧憧旁午惟永和隄阻湖白龍潭之險夘風湍流夤)¶
　(夕鼔蕩一有綫流則膏腴數百頃瞬刻就浸繄欲經/久不㧞是豈一日一人之力哉邑有范任二君倡為)¶
　(義役乃悉心討究謂土力屢潰於成也於是率衆僦/上築以石椿以松迄成二百五十丈為錢數千緡范)¶
<pb:KR2k0022_WYG_038-21a>¶
　(君為費獨當什五董視犒賚尤詳焉傍築道民菴給/伏臘俾早晏巡繳事無遺慮整如也肇始扵紹定己)¶
　(丑之春告成扵是嵗良月之望民間曽無勞動之苦/公家坐収興築之利談何易哉隄成請記顛末余嘉)¶
　(其賢勞且諗對曰自今之尹吾邑也無横斂暴賦以/蠧民由是吏日貧而民日富既有餘財矣無深刑酷)¶
　(罰以戕民由是役益簡而生益蕃既有餘力矣及今/閒暇率就斯役用答令徳故輸財而不知費盡瘁而)¶
　(不憚勞令不吾強也余亦欣然而思以謂總總而羣/雖各有心其于于望望未嘗不基扵寛虐之政㢘汙)¶
　(之操雖令不從與不賞而勸者抑豈無其故哉今范/今尹光世濟其美連躋科級以儒道字民最再課矣)¶
　(始終不擾與民相安宜其一鄉之善如范君學輸武/任君學録安世毅然以身其責也吁佚道使民雖勞)¶
　(不怨凡領民社之寄者何獨不然豈直仁和之長獨/擅其美永和之士勇扵為義耶故書紹定庚宙陽月)¶
<pb:KR2k0022_WYG_038-21b>¶
　(吉/記)¶
宧河塘¶
　在北新橋之北接連運河大塘長三十六里淳祐七¶
　年趙安撫與&KR0696;修築塘之西又有一塘曰西塘袤十¶
　八里抵安溪通四川驛路年深頺圮亦加築治塘下¶
　田以萬計舊苦淫潦自是其患遂息¶
　　餘杭縣¶
北湖塘¶
<pb:KR2k0022_WYG_038-22a>¶
　髙一丈廣二丈五尺源出諸山唐地里志云縣令歸¶
　珧所開溉田千餘頃以其在縣北故名北湖¶
查湖塘¶
　髙一丈廣二丈在縣北三十五里其源出諸山即後¶
　南陽太守摇泰所封之湖溉田甚廣湖側亭址尚存¶
閑林塘¶
　在縣西亦號魚行塘¶
石門塘　　　尹家塘¶
<pb:KR2k0022_WYG_038-22b>¶
　西南轉西北號為徑頭¶
中隔塘　　　南湖塘¶
　右並在招徳鄉¶
樓東塘(號月/塘灣)　白塘頭　　　東塘¶
東塘壩　　　和尚塘壩　　聞壩塘¶
下湖塘　　　化彎壩塘　　西海塘¶
義林壩塘　　郭家壩塘　　寺中壩塘¶
陸家壩塘　　里新壩塘¶
<pb:KR2k0022_WYG_038-23a>¶
　右並在安樂鄉¶
龜邉塘(俗呼龜鼈塘塘/水界記曰龜)五里塘　上湖壩塘¶
苧山壩塘　　沌湖壩塘¶
　右並在同化鄉¶
鹿景塘　　　亭子壩塘¶
　右並在孝行鄉¶
陶村塘壩　　姚湖塘壩(係湖壩塘/)挿壩塘¶
陳家壩塘　　石瀨塘　　　黄湖塘¶
<pb:KR2k0022_WYG_038-23b>¶
祥壩塘塍¶
　右並在常熟鄉¶
荘前壩塘　　前蒼畈壩塘　　呉山壩塘¶
感塘　　　　曹村壩塘　　　夾堰塘¶
　右並在長安鄉¶
　　臨安縣¶
湖塘¶
　在縣西北一百五十步¶
<pb:KR2k0022_WYG_038-24a>¶
呉諸塘¶
　在縣東南四里¶
小塘¶
　在縣北二里¶
項家塘¶
　在縣西三里淨土寺之側¶
　　於潜縣¶
容塘　　　　徐博家塘　　皂角塘¶
<pb:KR2k0022_WYG_038-24b>¶
祐塘　　　　温塘　　　　徐太家前塘¶
浪後塘　　　墓後塘　　　余三家塘¶
徐五十一家前塘¶
　右在豐國鄉十七都以上十塘承接白塔源䒭處水¶
　流接䕃田一百八十五畝¶
元豐塘¶
　在長安二十二都鄉承接仦嶺并青塘水流接䕃田¶
　一百畝三角令邵中書文炳重浚¶
<pb:KR2k0022_WYG_038-25a>¶
樂平官塘¶
　在長安鄉元豐塘西令邵中書文炳築治¶
清漣上塘¶
　去元豐塘五六里令邵中書文炳復興¶
　序文(令邵中書文炳溪塘水利序古朁縣隋開皇中/隸於杭崇岡複嶺回繚重迾水之發扵山者六)¶
　(十有三源集而成溪一曰天目之源幽深峻極渟為/龍淵三池灑流自北東横亘而少西路白塔為東溪)¶
　(其北曰眉山之源眉山而西曰千秋之源皆自宣城/穿嶺而下過朱村併而為西溪三水奔湍滙扵甲子)¶
　(岝㠋山之麓合流南注而為紫溪此其大源也餘皆/止發扵潜之境其来自近而轉合附環邑左右勢傾)¶
<pb:KR2k0022_WYG_038-25b>¶
　(而南下無以宿水溪行羣山間廣不能三十丈或束/而狭則纔數尋耳淺灘鳴瀨五日不雨田未病而溪)¶
　(固涸矣昔人視其勢而約之以埭導其流以溉田盖/莫推其所自後之私其利者稍增益之凡為大堰百)¶
　(四十有七所其細流為堰者又二百二十有三所山/狭窮䖏溪流不逮亦䟽鑿以為塘然而潜之地山居)¶
　(其六七窮谷之民尺寸所必爭無曠土平澤以廣其/灌注凡為塘一十二所而已田事将興勸耕於郊視)¶
　(溪塘之遺跡而申農里之數令政大堰各立長董率/共利之人察其決壊而増築之相畎畝之枯潤時其)¶
　(䟽㵸而均注之先後有次苐髙下有承接背約則有/罰甚則有刑小堰各従民便使自為之或一家得専)¶
　(㦯衆有私約而不立之長增視其大小如其堰之政/摠之溉六鄉十二管之田凡四萬九千七百七十畝)¶
　(有竒非溪塘之所及止扵此地之傾側山之重□而/不得盡其利也夫政之本在養民令之職先勸課平)¶
<pb:KR2k0022_WYG_038-26a>¶
　(素於民相忘而一切之政人從而朘削之嵗儉饑困/嗸然卹賑其文茍免而流殍已衆矣潜今視古畿縣)¶
　(富庶而興禮義當為他郡邑倡興廢補弊撫摩恵養/庶㡬萬分有一於其間而文炳淺短綿薄心知弗能)¶
　(夜思蚤作不敢不力求之邑而考中興之斷簡求之/野而得開寳之遺書熟究之而事明參覈之而圗具)¶
　(然後隨緩急之宜以次修復民用樂従咸即其舊聮/比而籍載之為一論次以存其㮣異時計議者或有)¶
　(取於斯焉謀重開元豐塘序長安之鄉小嶺之下有/塘曰元豐  始於治平之元久弗克就元豐三年嵗)¶
　(在庚申令有崔其姓者乃力興之塘成而獲其利嵗/月浸逺稍稍就廢愚民茍目前而不遑卹於是盜塘)¶
　(而田經界既正不可復奪而塘之所存隠然成陸矣/咨訪耆老求其故而䟽闢之取田户百二十家之夫)¶
　(以用其力給其食用凡三十有四日而罷其廣百有/四丈其深丈有五尺水由地中翕然泌涌如井之有)¶
<pb:KR2k0022_WYG_038-26b>¶
　(源混混乎弗竭也於是别為三渠其東之深與塘底/直覆以大石鑿方竇廣八寸許塘水自石竇旋轉而)¶
　(下入於渠其西髙可五尺餘為第二渠如前之制又/髙五尺累石為門於二渠之中斲石為板横亘其下)¶
　(又積石於水門之外釃三流以注之田植板榦以謹/其閉縱大旱則唘其中之水門而從之中旱則啟)¶
　(其西小旱則啟其東已泄而復閉逾三日塘水復所/盈宛轉無窮視他塘為最其水自地發非山源之)¶
　(注老農目之以均水畎從其實也旁行曲取於三流/之分又不止今所灌之田而已也夫天造地設待人)¶
　(而成方其謀之十有五年之久而後克逮今百十有/一年之間湮廢者再事之難成而易毁類如此耳不)¶
　(及今求以復之則他日又将不可考矣然猶以並塘/之民私以為業勢不可奪而塘不能悉如其舊慮其)¶
　(未㡬而復壊也乃申以董齊之約擇其里之善事而/可長者凡八人嵗一更之周而復始疏鑿之以時閉)¶
<pb:KR2k0022_WYG_038-27a>¶
　(縱之以後先繕補之有備固毁之有防條畫具在使/其守而弗失則塘之利庶乎其無窮也  重築樂平)¶
　(官塘序去元豐而西里許地曰樂平畈受延湖之源/而属扵大溪最為斗峻舊有官埭溉並溪之田僅千)¶
　(畝與所謂元豐塘者盖相為表裏也山溜旁衝注埭/澳奔洪暴漲壅河以遏其上流溪源亦激射而埭乃)¶
　(随壊民力不能致經久之利拱視而莫之救溪涸立/待安於旱乾以幸蠲租而已求之十年之近盖未聞)¶
　(以下熟告也民何樂而為此㢤以武斷者㦯利其私貧/弱之害固不遑卹指其埭而名之以官無肯出力以)¶
　(倡義雖然亦可卜知居是鄉者情之不淑而俗之趣/薄也往嵗官一用其力志扵茍就而謀㦯未盡既成)¶
　(數月随即廢壊禾稼就槁特甚他所今耆老咨嗟求/以新之於是相與講成敗之故得利&KR0675;之實乃伐石)¶
　(作址累石為髙横絶溪流厚丈有六尺長十有二丈/髙與溪岸等木作榥以䕶其旁使奔流不得齧射而)¶
<pb:KR2k0022_WYG_038-27b>¶
　(震撼滿其上則平漫而駃之導渠自埭口南東而下/渠之兩旁又釃為輔渠六分注均及繇近而逺渠之)¶
　(所属無不霑溉百頃取具於官而民不為病貧弱喜/於一遇而役不以為難今雖幸成視昔為固然決防)¶
　(之患始於蟻穴責之長以謹視嵗補而加勤豈惟樂/平之田博此以無憂上下用勸百四十七堰之規相)¶
　(為不朽則異時為政者之所當念也細清漣上塘序/渡上濠溪而南為范家塢層山之麓  流所瀦曰清)¶
　(漣塘取其淵渟而碧也轉而名清&KR1567;又止名為蓮傳/久而失之也塘之深丈餘東狭而西長南相去略等)¶
　(周廣九十有一丈累石而為圍之堅髙可以衛水山/徑奔流亦不得而衝齧也塘之下鑿渠而深之東流)¶
　(為澳又北東而接於樂延樂延之地聚落延袤别為/東西村其専漣塘之利其西又有上塘亦名之以湖)¶
　(漣周廣視清漣塘而有加焉水自地中泉自發越與/元豐塘亦略相似别為二渠其一目塘之東經北而)¶
<pb:KR2k0022_WYG_038-28a>¶
　(下其一自塘之西循村巷宛轉而北又旋而復西水/之所及視東渠為頗逺二塘與元豐塘相望隔逺五)¶
　(六里許皆曰就壅不足為旱乾之備而民亦無有告/其上者人情可與樂成而怠於興作固應爾也夫不)¶
　(見其害莫知其利長安之人困於薦饑號啼流徒復/除賑卹公與私而不振宜如溪塘之利也然視之邈)¶
　(然棄而弗講今雖盡力以次興復而雨暘時序歳適/登稔竊懼夫民猶以為徒設而後日之不加修也則)¶
　(終廢而無以獲其利故復申/其說以備告之令邵文炳)¶
　　富陽縣¶
烏狗塘¶
　在張明府君廟前長七百二十丈溉田一千二百頃¶
<pb:KR2k0022_WYG_038-28b>¶
清慈塘¶
　在張明府君廟側約濶一丈五尺長四十餘丈溉田¶
　七百餘畝¶
木𤓰塘¶
　溉田五百餘畝¶
陽陂塘¶
　溉田一萬餘頃濶九頃¶
　右在臨湖里¶
<pb:KR2k0022_WYG_038-29a>¶
朱林¶
　在春明里約一角五十餘步孫彦等修溉田三十餘¶
　畝¶
　　新城縣¶
官塘¶
　唐地里志云在縣北五里祥禽鄉濶一頃三十畝溉¶
　田八頃八十畝一百八十戶又有九澳東山澳西山¶
　澳中澳朱家澳亭子澳丁路澳袁都宅澳真堰澳板¶
<pb:KR2k0022_WYG_038-29b>¶
　澳唐永淳元年開咸平二年景徳三年重修¶
　　鹽官縣¶
捍海塘¶
　在縣南三里濶二丈髙一丈唐地里志云長一百二¶
　十四里開元九年重築¶
淡塘¶
　在縣西嘉定間邑南海沙坍増築隄防以障潮水自¶
　市境西至秧田廟約六七里其河尚存由秧田廟而¶
<pb:KR2k0022_WYG_038-30a>¶
　南轉西泥沙湮塞舟楫不通惟舊橋故道略可識¶
洛塘¶
　在縣北長四十里¶
袁花塘¶
　在縣東長六十里¶
鹹塘¶
　在縣西南一里與淡塘通有清海亭春秋閱之所令¶
　楊天麟建¶
<pb:KR2k0022_WYG_038-30b>¶
二十五里塘¶
　在縣北至長安嵗久不築久雨則河流決溢多為民¶
　害紹興九年令陳恕募民浚河築岸廣三丈(視舊廣/一丈)¶
　髙三尺甃以石其患遂息人號甘棠隄¶
艦澳¶
　在縣西十九里東西一百五十步¶
　　昌化縣¶
大塘¶
<pb:KR2k0022_WYG_038-31a>¶
陂塘¶
　並在呉安鄉¶
　¶
　¶
　¶
　¶
　¶
　¶
<pb:KR2k0022_WYG_038-31b>¶
　¶
　¶
　¶
　¶
　¶
　¶
　¶
　咸淳臨安志卷三十八¶
