# -*- mode: mandoku-view; -*-
#+TITLE: 咸淳臨安志
#+DATE: 2015-08-24 22:39:35.741676
#+PROPERTY: ID KR2k0022
#+PROPERTY: BASEEDITION WYG    
#+PROPERTY: JUAN 卷五十五
<pb:KR2k0022_WYG_055-1a>¶
欽定四庫全書¶
　咸淳臨安志卷五十五　　宋　潜說友　撰¶
官寺四¶
　　　　倉塲庫務等¶
行在贍軍激賞酒庫所¶
　大庫十三¶
　　東庫¶
　　　清煮並在崇新門裏¶
<pb:KR2k0022_WYG_055-1b>¶
　　西庫¶
　　　清庫在橋(闕/)樓曰西樓¶
　　　煮庫在涌金門外¶
　　南庫¶
　　　清庫在清河坊南樓曰(闕/)¶
　　　煮庫在社壇南¶
　　北庫¶
　　　清庫在鵝鴨橋東樓曰春樓¶
<pb:KR2k0022_WYG_055-2a>¶
　　　煮庫在祥符橋¶
　　中庫¶
　　　清庫在衆樂坊北樓曰中和¶
　　　煮庫在井亭橋北¶
　　南上庫¶
　　　清庫在睦親坊北¶
　　　煮庫在東青門外北¶
　　南外庫¶
<pb:KR2k0022_WYG_055-2b>¶
　　　清庫在便門外清水閘¶
　　　煮庫在嘉會門外¶
　　北外庫¶
　　　清庫在左家橋北樓曰春融¶
　　　煮庫在江漲橋南¶
　　西溪庫¶
　　　並在九里松大路一庫二門¶
　　天宗庫¶
<pb:KR2k0022_WYG_055-3a>¶
　　　清庫在天宗門裏¶
　　　煮庫在餘杭門外上閘東¶
　　赤山庫¶
　　　清庫在赤山武狀元坊口¶
　　　煮庫在左軍教塲側¶
　　崇新庫¶
　　　清煮並在崇新門外¶
　　徐村庫¶
<pb:KR2k0022_WYG_055-3b>¶
　　　在六和塔以南徐村¶
　小庫九¶
　　安溪庫¶
　　　在安溪市¶
　　餘杭庫¶
　　　在餘杭縣中¶
　　奉口庫¶
　　　在奉口市¶
<pb:KR2k0022_WYG_055-4a>¶
　　解城庫¶
　　　在仁和縣界□頭¶
　　鹽官庫¶
　　　在鹽官縣市¶
　　長安庫¶
　　　在長安鎮市¶
　　許村庫¶
　　　在許村市屬仁和縣界¶
<pb:KR2k0022_WYG_055-4b>¶
　　臨平庫¶
　　　在臨平鎮市¶
　　湯鎮庫¶
　　　在湯村鎮市¶
　碧香諸庫¶
　　錢塘正庫¶
　　　在錢塘門外樓曰先得¶
　　錢塘棧庫¶
<pb:KR2k0022_WYG_055-5a>¶
　　　在縣前¶
　北新庫¶
　　　在鵞鴨橋北醋坊巷内¶
　　煮碧香庫¶
　　　在西橋東¶
　　潘葑棧庫¶
　　　在禮部貢院對河下¶
　　　外有潘葑庫在常州無錫縣¶
<pb:KR2k0022_WYG_055-5b>¶
　記文(呂吉甫杭州監酒㕔記先王之制凡宮室皆以/其命數貴賤為之節王公雖尊不得侈于法而)¶
　(列士雖賤其所以享時節具燕私者亦使有以處之/此僣逼所以不加于上下而名位之所以列也自先)¶
　(王之制廢而庶人得以宅侯宅而弗問則尚何等級/隆殺之論哉故當途勢官髙堂大厦嘗廢于逰觀之)¶
　(所不及而冗曹散吏有房奥不足以異子婦而暨茨/不足以庇風雨者亦其勢然也則今之為筦庫官者)¶
　(其為冗散尤甚管庫之事無大小一稟于其州則州/雖胥吏賤人皆得盗勢舞威為勾刺其間雖職之所)¶
　(當守而欲廢興者有不能自列况其居處之私乎杭/于東南為大州而其官府多因錢氏之故居特為宏)¶
　(壯自州之掾曹與比邑之主簿尉皆得大第以居而/管庫官之舍以數十計庳廹頽圯僅不得與其最比)¶
　(此固足以知吾論之不過也自吾為州之酒官長上/者繼皆當世之能賢而吾之親實來待官期于此居)¶
<pb:KR2k0022_WYG_055-6a>¶
　(不足以容于是得請于州而新之凡材榦之入工役/之程吾躬為之操筭而評之故其實不浮而得功多)¶
　(棟宇之廣倍于其舊而繕治過之以至于講習燕休/莫不有所州之人習于疇昔之陋觀若以是為太侈)¶
　(也予以為天下之酒利杭最為厚嵗入錢以千計者/殆四十萬以方他州之所入不啻數十使計功以論)¶
　(享則其居若此曷足以為侈哉故予之來唯恐㑹計/之不當以空其官責雖終日起居于糟漿之側氣臭)¶
　(酷烈薫目逆鼻而不敢以為勞愛嗇斗筲以駕御欺/謾畢力于賤丈夫之所為而不敢以為辱凡此者無)¶
　(他以為吾方以是而䝉其獲不可以素焉而已矣夫/使吾蒞其職者君也夫吾必待于此而莫之得已者)¶
　(天也君與天皆吾之所制命而無以逃者吾其敢不/受而安之乎世之君子固有當其守而以服其役為)¶
　(恥者非吾之所敢知也吾于是道古今之故所以異/吾之不可辭于命而記之使繼我知皆由是而有其)¶
<pb:KR2k0022_WYG_055-6b>¶
　(居為足以/無愧焉)¶
　錢庫¶
　　都錢庫¶
　　　在府治中門内¶
　場¶
　　柴場¶
　　　在候潮門外浙江岸及欏木教塲内¶
　　糴場¶
<pb:KR2k0022_WYG_055-7a>¶
　　　在徳勝橋東¶
　　瓶場¶
　　　在餘杭門外第三閘¶
　　灰場¶
　　鑄冶場¶
　　　並在東青門外北¶
　局¶
　　交錢局¶
<pb:KR2k0022_WYG_055-7b>¶
　　　在府治後¶
浙西安撫司¶
　庫¶
　　激賞庫¶
　　　在府治以貯官物安撫潛説友增創土庫一所¶
　　囬易庫¶
　　　在薦橋東¶
　　閑林酒庫¶
<pb:KR2k0022_WYG_055-8a>¶
　　　在餘杭縣界閑林步¶
　　石瀬東酒庫¶
　　西酒庫¶
　　　並在餘杭縣界石瀬步¶
　　青山酒庫¶
　　桃源酒庫¶
　　　並在臨安縣界元𨽻府淳祐間撥𨽻帥司外有¶
　　　　徳清正酒庫在安吉州徳清縣市徳清東西¶
<pb:KR2k0022_WYG_055-8b>¶
　　　　二酒庫在五林局累璉市東西二酒庫在安¶
　　　　吉州歸安縣界上海酒庫在嘉興府華亭縣¶
　　　　界¶
　場¶
　　鐵場¶
　　　在東青門外北以貯軍需¶
　　船場¶
　　　在東青門外北蔵教練忠節水軍船隻¶
<pb:KR2k0022_WYG_055-9a>¶
　局¶
　　賣酒局¶
　　　在豐儲倉邉家渡東¶
鹽事所¶
　倉¶
　　都鹽倉¶
　　　在艮山門外¶
　　天宗倉¶
<pb:KR2k0022_WYG_055-9b>¶
　　　在天宗門裏¶
　場¶
　　湯鎮場¶
　　　在湯鎮¶
　　仁和場¶
　　　在湯鎮¶
　　許村場¶
　　　在許村¶
<pb:KR2k0022_WYG_055-10a>¶
　　鹽官場¶
　　　在鹽官¶
　　南路場¶
　　　在鹽官¶
　　茶槽場¶
　　　在仁和縣界端平橋¶
　　錢塘場¶
　　　在錢塘縣界浮山¶
<pb:KR2k0022_WYG_055-10b>¶
　　新興場¶
　　　在鹽官¶
　　蜀山場¶
　　　在許村¶
　　巖門場¶
　　　在許村¶
　　上管場¶
　　下管場¶
<pb:KR2k0022_WYG_055-11a>¶
　　　並在鹽官¶
　　　　新興以下五場監煎各一員並攝官外有西¶
　　　　興錢清二場係在紹興府界¶
　庫¶
　　本所錢庫¶
　　　在府治教塲内¶
轉運司¶
　塲¶
<pb:KR2k0022_WYG_055-11b>¶
　　抽解竹木場(又名木/税場)¶
　　　一在徐村　　　　　一在兒門¶
　　　一在七郎堂巷　　　一在天宗門¶
　　　一在螺螄橋　　　　一在范浦柵¶
　　　一在北郭　　　　　一在江漲橋¶
　場¶
　　船塲¶
　　　在薦橋門外¶
<pb:KR2k0022_WYG_055-12a>¶
　庫¶
　　架閣庫¶
　　　在薦橋門外¶
　　寄收庫¶
　　　舊在本司咸淳八年吳運判益改創于犒賞酒¶
　　　庫所之側¶
　記文(盧尚書鉞撰大學曰生財有大道生之者衆食/之者寡為之者疾用之者舒則財恒足矣又曰)¶
　(未有上好仁而下不好義者也未有府庫財非其財/者也蓋嘗思之大學平天下一章以生財有道為歸)¶
<pb:KR2k0022_WYG_055-12b>¶
　(宿而究其所以為道自上仁下義之外無他説蓋有/民而後有君有君而後有百司庶府上之為君者以)¶
　(一人治天下不以天下奉一人下之為天子命吏其/于民也將有以取之必先有以養之既不剥下以媚)¶
　(上亦不瘠人以肥已于是乎國與民俱足而有司之/嬴儲經費亦無悖入悖出之患此財之所以常足也)¶
　(國朝自藝祖開基諸路置轉運以搃賦輿罔不惟正/之供兩浙為東南奥區承平時賦入王府而在官在)¶
　(民者裕如也南渡後翠華駐蹕兩淛眎畿甸于是上/而宫禁次而省臺部寺營繕應辦漕與尹率分任之)¶
　(異時僉壬得志宫府之體不一倖門鼠穴旁午㨗出/寸紙下指呼叱咄應接無時休甚者逺而郡國帑蔵)¶
　(宿儲根括殆盡况畿漕乎今天子踐祚以來却貢獻/絶羡餘崇樸素禁奢靡興自聖躬化始宫掖厥亦惟)¶
　(元勛重臣以仁義之學輔成君徳是以好賜無所濫/土木無所營腐夫黠胥無得以姦利相表裏此畿漕)¶
<pb:KR2k0022_WYG_055-13a>¶
　(交承之所以有庫也夫以中興百四十八年之司存/厯百七十餘之使指昔帑藏常苦匱乏而今錢幣積)¶
　(二百餘萬此非聖君躬儉節用元臣九式均節之賜/歟九江吴君益領漕事之明年視公儲之充羡嘅舊)¶
　(帑之湫隘乃度地于犒賞庫之側為屋二十五間公/宇吏舍各有其所中為搃庫翼以兩廊周以崇垣塼)¶
　(石瓦甓既堅既宻經始于是年之三月越兩月竣事/為費十萬楮有竒乃叙其梗㮣屬記于余余作而言)¶
　(曰斯庫之創固上仁下義之明驗也抑余以為財之/積固難而守其財者尤難守財者固難而善繼其守)¶
　(者尤難咸淳初元距今將漕者凡七人日積月累涓/涓江河不有吳君孰與瀦之非善守之難也有増羡)¶
　(無滲漏庶乎其善繼矣否則有化為無實化為虚雖/有此庫誰有此庫哉余于是乎書非徒為吴君喜又)¶
　(將以勉後之人咸/淳八年六月朔日)¶
<pb:KR2k0022_WYG_055-13b>¶
　　公使錢酒庫¶
　　　在本司内¶
　　提領犒賞酒庫所¶
　　　在樓店務側¶
臨安府¶
　倉¶
　　鎮城倉¶
　　　在餘杭門裏師姑橋淳祐三年趙安撫與&KR0696;重¶
<pb:KR2k0022_WYG_055-14a>¶
　　　建為厫二十(畿甸重根本倉箱富峙儲/自從今以始屢喜有年書)咸淳五¶
　　　年安撫潜説友重修¶
　　常平倉¶
　　　在鎮城倉東淳祐三年趙安撫與&KR0696;重建¶
　場¶
　　交木場¶
　　　在龍山¶
　　抽解竹木場¶
<pb:KR2k0022_WYG_055-14b>¶
　　　在浙江㟁¶
　　北大場¶
　　　一在打繩巷江漲橋南¶
　　　一在餘杭塘上¶
　　子場¶
　　　在西溪¶
　　柴場¶
　　　一在糯米倉新房廊巷¶
<pb:KR2k0022_WYG_055-15a>¶
　　　一在金波橋南瓦子後河下¶
　　　一在舊糧料院巷内¶
　　　一在太平坊融和坊巷¶
　　　一在俞家園活水巷内¶
　　　一在將作監修文坊巷内¶
　　　一在薦橋上中沙巷内¶
　　　一在睦親坊宗學相對¶
　　　一在新橋油局橋下蠟局内¶
<pb:KR2k0022_WYG_055-15b>¶
　　　一在鹽橋上八界巷内¶
　　　一在衆安橋北南起居亭¶
　　　一在富樂坊内¶
　　　一在將軍橋大瓦後¶
　　　一在聞扇子巷¶
　　　一在候潮門裏石板巷¶
　　　一在豐樂橋親事營南門投西毛郎巷¶
　　　一在大樹下七郎堂巷内¶
<pb:KR2k0022_WYG_055-16a>¶
　　　一在糰子巷鵞鴨橋北¶
　　　一在茉莉園軍將橋下參議㕔對¶
　庫¶
　　軍資庫¶
　　　在府衙門左淳祐五年趙安撫與&KR0696;重建¶
　　囬易庫¶
　　　在豐樂橋南嘉熙元年趙安撫與懽重建¶
　　常平庫¶
<pb:KR2k0022_WYG_055-16b>¶
　　　元在軍資庫内淳祐五年改属通判南㕔¶
　　公使錢庫¶
　　　在府衙東¶
　　公使酒庫¶
　　　元在府衙西淳祐六年趙安撫與&KR0696;改建于西¶
　　　教場東北門¶
　　甲仗庫¶
　　　元在府衙東淳祐六年趙安撫與&KR0696;移建于教¶
<pb:KR2k0022_WYG_055-17a>¶
　　　場東北隅咸淳六年安撫潜説友又移建于玉¶
　　　蓮堂舊址¶
　　書板庫¶
　　　在公使庫内¶
　　公使醋庫¶
　　　在府衙後教場角子門¶
　　紅亭醋庫¶
　　　在菜市橋東街南面北¶
<pb:KR2k0022_WYG_055-17b>¶
　　大路營醋庫¶
　　　在小新營上街東¶
　　棚前醋庫¶
　　　在棚北橋東面西¶
　　北比較醋庫¶
　　　在都酒務西新房廊相對¶
　　都醋庫¶
　　　在井亭橋東大街面北¶
<pb:KR2k0022_WYG_055-18a>¶
　　朝天門醋庫¶
　　　在朝天門裏大街面西¶
　　修城北醋庫¶
　　　在鵝鴨橋東大路面北¶
　　南北較醋庫¶
　　　在三橋大街面北¶
　　城南醋庫¶
　　　在牛皮巷口龍舌頭停閉日久已行坍倒續據¶
<pb:KR2k0022_WYG_055-18b>¶
　　　㸃檢所柴客葛太請佃安頓柴薪月納公使庫¶
　　　息錢¶
　　范浦醋庫¶
　　　在仁和尉司衙側¶
　　江漲橋醋庫¶
　　　在城北廂醋房巷橋河東㟁¶
　務¶
　　樓店務¶
<pb:KR2k0022_WYG_055-19a>¶
　　　在府治東中和坊内¶
　　都税務¶
　　　在壩頭市東大和橋北¶
　　浙江税務¶
　　　在浙江岸跨浦橋南¶
　　龍山税務¶
　　　在嘉會門外浙江岸龍山之東(唐坰嘗監龍山/税見古靈薦稿)¶
　　北郭税務¶
<pb:KR2k0022_WYG_055-19b>¶
　　　在餘杭門外淳祐六年趙安撫與&KR0696;重建¶
　　江漲橋税務¶
　　　在江漲橋鎮市淳祐三年重建¶
　院¶
　　都作院¶
　　　在白龜池¶
　　　　諸縣¶
餘杭縣¶
<pb:KR2k0022_WYG_055-20a>¶
　　縣倉¶
　　　在縣東¶
　　税務¶
　　　在溪南¶
臨安縣¶
　　常平倉¶
　　　在縣南六十歩¶
　　縣倉¶
<pb:KR2k0022_WYG_055-20b>¶
　　　在縣治東¶
　　錢庫¶
　　　在縣治¶
　　酒務¶
　　　祥符志云在縣南五十歩太平興國五年置¶
　　税務¶
　　　在縣西市廂去縣三里祥符志云太平興國五¶
　　　年置至道二年徙于縣治太平祥符二年四月¶
<pb:KR2k0022_WYG_055-21a>¶
　　　徙今處¶
於潜縣¶
　　縣倉¶
　　　在縣城¶
　　税務¶
　　　在縣城西二十歩¶
　　酒務¶
　　　在縣西二十歩乆廢紹興十年以後百姓均納¶
<pb:KR2k0022_WYG_055-21b>¶
　　　酒課名錢隆興元年縣令葉衡申請抱買開沽¶
富陽縣¶
　　縣倉¶
　　　在縣城東南一百步依石頭山古名石頭倉城¶
　　　周二里三步俯臨大江寳慶元年燬今徙于縣¶
　　　治之西十步¶
　　縣庫¶
　　　在縣治¶
<pb:KR2k0022_WYG_055-22a>¶
　　抵當庫¶
　　　附于税務¶
　　酒務¶
　　　在縣治之東去縣二十歩¶
　　税務¶
　　　在縣治之東南去縣二十步¶
新城縣¶
　　縣倉¶
<pb:KR2k0022_WYG_055-22b>¶
　　　在縣治東¶
　　縣庫¶
　　　在縣治¶
　　酒務¶
　　　在縣西一百步¶
　　税務¶
　　　在縣西一百步東安驛之側¶
鹽官縣¶
<pb:KR2k0022_WYG_055-23a>¶
　　常平倉¶
　　　在縣西一十五步唐貞元十年置¶
　　省倉¶
　　　在縣東南一十步紹興八年置¶
　　酒務¶
　　　在縣北三百步淳化四年置今改為贍軍犒賞¶
　　　所¶
　　税務¶
<pb:KR2k0022_WYG_055-23b>¶
　　　在縣北一百步¶
昌化縣¶
　　縣倉¶
　　　在簿尉㕔舍南¶
　　酒務¶
　　　在縣市¶
　　税務¶
　　　在縣治北¶
<pb:KR2k0022_WYG_055-24a>¶
　　　　舘驛¶
樟亭驛¶
　晏元獻輿地志云在錢塘縣舊治之南五里今為浙¶
　江亭¶
北郭驛亭¶
　舊在餘杭門外北郭税務側淳祐六年趙安撫與&KR0696;¶
　重建¶
　題詠(白樂天樟亭驛見楊九詩往恨今愁應不殊題/詩梁下又踟蹰羡君獨夢見兄弟我到天明睡)¶
<pb:KR2k0022_WYG_055-24b>¶
　(亦無素樟亭雙櫻詩南舘西軒兩樹櫻春條長是夏驛/隂成  華朱實今雖盡碧葉風來别有情  宿樟亭)¶
　(詩夜半樟亭驛愁人起望鄉月明何處見潮水白茫/茫  鄭谷樟亭驛閣詩故國江山外登臨返照間潮)¶
　(來無別浦木落見他山沙鳥晴飛逺漁人夜唱閒嵗/窮歸未得心逐片帆還  孟浩然與錢塘令登樟亭)¶
　(驛詩百里聞雷震鳴絃暫輟彈府中聨騎出江上待/潮觀照日秋空逈浮雲渤澥寛驚濤來似雪一坐凛)¶
　(生寒林又與杭州司户登樟亭驛詩水樓登一望半/出青  髙帟幕英寮敞旁筵下客叨山藏伯禹穴城)¶
　(壓伍胥濤今日觀溟漲垂綸欲釣鰲櫓曹既明夜宿/浙江亭詩夜半潮聲撼客床卧聽柔  閙空江驚囬)¶
　(倦枕鄉闗夢海/日烘山上曉忩)¶
　　　　餘杭¶
<pb:KR2k0022_WYG_055-25a>¶
苕溪館在縣南少西與鑑亭相近淳祐間徙縣東南半¶
　里外舊志即鑑亭非¶
　　　　臨安¶
安豐驛在縣南三十步¶
桂芝舘在縣東南二百步按祥符舊志云唐大中十一¶
　年縣令陳思復置初號東館咸通十四年天降桂子¶
　及産瑞芝改為桂芝館¶
待賔館在縣西南二百步¶
<pb:KR2k0022_WYG_055-25b>¶
　　　　於潜¶
潜溪館在縣西二十步舊名潜川驛紹興四年令邵文¶
　炳遷于縣南門外一里¶
芙蓉館去潜溪館七十步¶
鶴山館在縣北二里¶
　　　　富陽¶
長夀館去縣四十五里(地名/官莊)¶
馬驛在縣東四十步嘉定壬申令程珌建¶
<pb:KR2k0022_WYG_055-26a>¶
會江驛嘉定癸酉令程珌于通濟橋東買地創建㨿江¶
　山之勝紹定中令周晉闢地創樓扁曰清涵萬象之¶
　閣¶
迎恩館在邑庠之南寳慶中令張修建¶
朝天館在縣東廟山二十里令李廸建¶
　題詠(徐叅政清叟題會江驛詩髙閣盈千丈征人借/一棲水連天上下山會浙東西炊甑榮枯幻浮)¶
　(雲出處齊感時心欲醉風雨更凄迷月曹侍郎豳和/云未到桐江上先尋舊隠棲水光明  夜山影夕陽)¶
　(西道在行蔵逸身輕得䘮齊/更從髙處看轉覺路非迷)¶
<pb:KR2k0022_WYG_055-26b>¶
　　　　新城¶
東安驛在縣西一百步(即東/安鎮)¶
馬驛在東安驛之北¶
　　　　鹽官¶
義亭驛在縣西北二十五里唐貞觀五年置舊號桑亭¶
　八年改今名¶
光華亭在縣北一里淳熙四年令魏伯恂建¶
海昌館在縣北三百五十步舊名班宣嘉定元年令潘¶
<pb:KR2k0022_WYG_055-27a>¶
　景䕫修更今名¶
海昌亭在縣西北二十五里長安上閘之傍自杭循西¶
　道行必于此艤舟以需啟鑰¶
　　　　昌化¶
雙溪驛在縣前一百一十步熙寜六年縣令陸元長建¶
　宣和四年錢氷重建紹興三年令黄夀修開禧二年¶
　令章伯奮建新亭旁立東坡蘓公祠三衢徐冠為之¶
　記¶
<pb:KR2k0022_WYG_055-27b>¶
　記文(令黄夀雙溪驛記縣舊有雙溪館東坡公参寥/子儒林丈人子墨客卿皆嘗見于賦咏嵗月寖)¶
　(久上漏下濕忩毁楯折登髙臨逺不足以快方寸而/增雙明余承乏攝職始鳩工選材剔蠧除朽不費于)¶
　(官不勞于民而遂落成或者謂縣之宿弊未革庶事/頽弛宜若緩其本而急其末謹其小而忽其大予謂)¶
　(不然周之盛時凡國野之道自十里之廬至五十里/之舘其寄寓之所逺近備具後世設為賔舍蓋得周)¶
　(之遺意賢者信之衆人忽焉單襄公聘楚假道于陳/侯不在疆宰不授舘而單公知陳之有咎薛恵令于)¶
　(彭城郵亭不備而薛宣知恵之不任職夫以客舘不/治未為深害而單公薛宣諄諄于此何哉蓋事之末)¶
　(如此則其本可知小如此則其大可知唐昌邑雖小/而部使者郡督郵之所臨按卿大夫士君子之所經)¶
　(從属兵亂煨燼之餘乏駐車託宿之地豈無發單公/薛宣之嘆者乎方將排牒訴之倥偬適日月之間暇)¶
<pb:KR2k0022_WYG_055-28a>¶
　(招來僚友方洋盤礴㪺雲安之麴米煮江南之荈芽/而寓目焉兹舘之下派分則玉虬怒奔濤鼓則素練)¶
　(濶曵曉烟忽開夕霏乍合鷗鷺飛翔漁釣上下花明/栁宻裝束駘蕩枯蘆敗葦醖造平淡供一日之眺望)¶
　(助四時之吟賞舒無窮之景涵不盡之意仿彿乎沅/湘之洲依稀乎苕霅之渚雖洞庭彭蠡汪洋澎湃疑)¶
　(無二致况前人之規模指畫非獨樂乎此也其有以/寓成周秩官之意而謹單公薛宣之戒豈不美哉然)¶
　(則四方之客舘一舉而兩得其有𩔖于斯者乎因又一/即其隂敞小閣掲名清賦繼髙標于靖節增壯觀于)¶
　(時皇徐冠新亭記唐山古山水縣唐天后朝析于於/潜  朝太平興國間改今名中興行在之属邑也縣)¶
　(治之前溪分南北流豗奔放熙寜間縣令陸元長臨/北流為亭東坡先生蘓公軾經逰亭上題詩紀事有)¶
　(雙澗響空之語前挹南屏諸峯森聳竒麗洲渚演迤/漁歌野艇晨往晝泳出沒灘下其後廣驛以舘勞四)¶
<pb:KR2k0022_WYG_055-28b>¶
　(方之賔客于是車馬𨽻人有時囂處而臨眺之勞不/得以聽其意之所適前修雅韻泉石晶瑩浸以湮汩)¶
　(開禧二年永嘉張侯顧其棟宇頽圯因廢撤土别置/舘于上清宫之東偏即故址一新其亭旁為屋像東)¶
　(坡而祠之對岸號南園舊有臺榭之勝自雙溪跨橋/以入一日水大至橋壊而亭摧邑人自是無騁目縱)¶
　(步之地侯曰是亦雙溪之襟帯也于是又為亭三摘/東坡詩句分榜之曰芎笋曰倦飛曰自招皆所以還)¶
　(舊也逮政閑領客優㳺觴詠遐想漁人争渡之髙風/必為長太息于斯矣聞南渡之初錢塘多榛莽廢墟)¶
　(有新甿于屋前植竹數箇蔽遮西景一日老將過其/旁抜而斥之曰若以此為安身耶數十年間和好既)¶
　(講故老淪落置讐不談蓋天下之寜乆矣江沱遂為/宴安窟宅名園列第萃聚錢塘掩映湖山窮極錢氏)¶
　(富盛之習下至深山逺縣皆有逰觀之美舒嘯之娱/方今警邊燧弔遺黎侯以㢘平嚴整振之以長才撫)¶
<pb:KR2k0022_WYG_055-29a>¶
　(綏恵養斯民懐徳畏威服教可使制梃以撻甲兵之/堅利驅以攘却誰能禦之吾知侯之儒雅逺韵將移)¶
　(為忠義許國矣侯其謂何系以詩曰溪流湯湯山客/林林公行于亭鼓瑟鼓琴山禽活活溪石崒崒公休)¶
　(于亭左經右律山有嘉木侯薪侯蒸尋尺之末厦屋/之楹淠彼容舠烝徒以顧屹爾中流恢我王度公無)¶
　(戀斯民無去思百/里之闓千里之畿)¶
　題詠(東坡自雙溪亭步尋溪源至治平寺詩亂山滴/翠衣裘重雙澗響空忩户揺飽食不嫌溪笋瘦)¶
　(穿林閒覔野芎苖却愁縣令知逰寺尚喜漁人争渡/橋正似醴泉山下路桑枝刺眼麥齊腰  每見田園)¶
　(輒自招倦飛不擬控扶揺共疑楊惲非鋤豆誰信劉/章解立苖老去尚貪彭澤米夢歸時到錦江橋宦逰)¶
　(莫作無家客舉族常懸似細腰憐參寥子道潜雙溪/舘呈趙徳茂詩吴㑹溪山搃可  此堂雄覧獨能全)¶
<pb:KR2k0022_WYG_055-29b>¶
　(銀河兩派來天上黛色千峯落檻前樵斧聲沉蒼靄/裡釣竿人立白鷗邉多才李賀無能敵妙句行看陋)¶
　(衆妍黄葛勝仲詩黒雲含雨迷溪舘白鳥棲烟映市/橋    䇿詩已列危峩浮倒影故淙寒碧䕶孤洲峯)¶
　(囬路斷迷征客雪濺雷奔阻下鷗恭左譽詩孤嶼藏/烟迷宿鷺扁舟和雨駐沙鷗  何  詩已喜開簾見)¶
　(山色何妨欹枕聴溪聲忩翁世修詩明月不隨雙派/去白雲長為數峯留夜  星火歸漁艇曉檻晴嵐映)¶
　(市橋又沈長卿詩亂山浮翠横空堞白露拖烟下晩/洲    左譽詩山色晩來猶入坐藥苖春後自成畦)¶
　(洲范石湖題昌化縣雙溪舘詩翠染南山擁縣門一/  横截兩溪分長官日永無公事卧聽灘聲看白雲)¶
　　　　郵置¶
南路(廵舖置司/建徳府)¶
<pb:KR2k0022_WYG_055-30a>¶
　錢塘縣界¶
　　候潮門斥堠　馬遞¶
　　浙江斥堠　馬遞¶
　　洋泮橋斥堠¶
　　南城斥堠　馬遞¶
　　牛坊斥堠¶
　　新砂斥堠　馬遞¶
　　淳橋斥堠¶
<pb:KR2k0022_WYG_055-30b>¶
　　上墟斥堠　馬遞¶
　　　已上舖兵壹伯肆拾伍人¶
　富陽縣界¶
　　廟山斥堠¶
　　赤松斥堠　馬遞¶
　　東門斥堠¶
　　步社斥堠　馬遞¶
　　黄山斥堠¶
<pb:KR2k0022_WYG_055-31a>¶
　　安道斥堠　馬遞¶
　　　已上舖兵捌拾陸人¶
　新城縣界¶
　　干塢斥堠¶
　　新城斥堠　馬遞¶
　　茗塢斥堠¶
　　換塘斥堠　馬遞¶
　　　已上舖兵伍拾捌人¶
<pb:KR2k0022_WYG_055-31b>¶
北路(廵轄置司/湖州市)¶
　錢塘縣界¶
　　省前舖¶
　　　南至候潮門外舖¶
　　　北至北郭舘¶
　　北郭舖¶
　　　東至上塘仁和鹽官兩縣界下界首舖共二十¶
　　　　五舖接連嘉興府崇徳縣界¶
<pb:KR2k0022_WYG_055-32a>¶
　　　北至下塘洛瀆舖共九舖接連安吉州徳清縣¶
　　　　界¶
　　　西至老人舖共四舖接連餘杭縣界令元舖¶
　餘杭縣界¶
　　令元舖¶
　　　至横瀆舖¶
　　横瀆舖¶
　　　北至餘杭縣末界南獨松舖共一十一舖接連¶
<pb:KR2k0022_WYG_055-32b>¶
　　　　安吉縣界¶
　　　西至臨安於潜縣下市門舖共一十三舖¶
　　市門舖¶
　　　北至末界千秋嶺共六舖接連寜國府界¶
　　　西至昌化縣末界昱嶺舖共一十一舖接連徽¶
　　　　州界¶
　　　　　已上舖兵柒伯叁拾叁人¶
　咸淳臨安志卷五十五¶
