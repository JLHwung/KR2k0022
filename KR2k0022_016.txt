# -*- mode: mandoku-view; -*-
#+TITLE: 咸淳臨安志
#+DATE: 2015-08-24 22:39:35.034927
#+PROPERTY: ID KR2k0022
#+PROPERTY: BASEEDITION WYG    
#+PROPERTY: JUAN 卷十六
<pb:KR2k0022_WYG_016-1a>¶
欽定四庫全書¶
　咸淳臨安志卷十六　　　宋　潜說友　撰¶
疆域一¶
天地氣運視帝王作興杭昔屬揚揚之山藪川浸職方¶
氏特舉其凡耳杭雖以禹得名弗録也當春秋時是為¶
越境猶未與檇李並書於經郡於嬴國於漢歴呉晉宋¶
齊梁俱以縣𨽻版圖陳隋至唐以錢塘餘杭名郡若州¶
間又為使所治浸顯矣端倪呈露有龍飛鳯舞之象焉¶
<pb:KR2k0022_WYG_016-1b>¶
曠嵗滋乆尚虚厥符迨於五季錢氏興其間乗屢戰之¶
兵力盡有十四州之地卒能世守臣節歸於我宋夫天¶
之所胙必假手於世之豪傑使崎嶇自立於危亂之中¶
保境衛民以待有徳然後大聖徐起而收之休養生息¶
遹開中興越至今兹天運日以新地氣日以厚所以翼¶
我丕基者方來而未艾嗚呼此豈人力也哉叙疆域¶
　　　呉越考¶
　杭地本屬呉屬越諸家為説不同以為屬呉者晏元¶
<pb:KR2k0022_WYG_016-2a>¶
　獻公類要皇朝郡縣志及乾道舊志皆然而不著其¶
　説惟淳祐志引呉越春秋所載越王勾踐入臣於呉¶
　羣臣送至浙江臨水祖道又載呉王夫差為越所敗¶
　而走止秦餘杭山又史記楚威王伐越盡取呉地至¶
　浙江遂謂呉越必以浙江為分界以為屬越者杜佑¶
　通典歐陽忞輿地廣記皆云春秋時屬越越敗屬吳¶
　東陽王象之本其説謂錢塘舊為越有夫差敗越地¶
　始入呉雖皆知為越地而未知分界所在惟太平寰¶
<pb:KR2k0022_WYG_016-2b>¶
　宇記引呉地記云越國西北界至禦兒(即檇李今嘉/興府崇徳縣)¶
　(有禦兒鄉有水名/語水語與禦通)則是呉越以禦兒為分界二説各¶
　有所據今精攷之當以後説為是春秋魯定公十四¶
　年五月於越敗呉于檇李杜預注云嘉興縣南檇李¶
　城又史記世家闔閭十九年伐越勾踐迎撃之檇李¶
　賈逵註云檇李越地據此則檇李以南皆為越境杭¶
　在其中矣此杭為越地一也呉越春秋勾踐既臣於¶
　呉夫差賜之書増其封東至句甬西至檇李南至姑¶
<pb:KR2k0022_WYG_016-3a>¶
　末北至平原(越絶書作武/原云今海鹽)縱横八百餘里且謂越本¶
　興國千里吾雖封之未盡其國則是所封之地皆越¶
　故疆又越絶書越地記云語兒鄉故越界本名就李¶
　(即檇/李)呉疆越地以為戰地至柴辟亭呉地記云柴辟¶
　亭到語兒就李呉侵以為戰地則呉越疆界尤極明¶
　白此杭為越地二也若淳祐志所引三説皆有可辨¶
　論者其一謂越羣臣祖勾踐於浙江則是呉越以浙¶
　江為界殊不知是時勾踐方保棲會稽之山浙江以¶
<pb:KR2k0022_WYG_016-3b>¶
　西皆為呉有宜其祖道止於江濵况又未嘗曰送之¶
　境上耶其一謂夫差走餘杭山則餘杭在呉之境内¶
　殊不知呉自有秦餘杭山姑蘇志云陽山又名秦餘¶
　杭山在長洲西北三十里夫差棲於此死因葬焉至¶
　今號夫差墓又越絶書呉地傳云秦餘杭山去毗陵¶
　縣五十里有湖水近太湖今餘杭去長洲太湖甚逺¶
　豈可以名之偶同强合為一且越在東南呉在西北¶
　呉王不西北走蘇常而反東南走餘杭必無此理其¶
<pb:KR2k0022_WYG_016-4a>¶
　一謂楚伐越盡取故呉地至浙江則浙江之西乃呉¶
　地殊不知此句自是兩義所謂故呉地者言越故取¶
　於呉者也至浙江者言併越元有之地而盡取之也¶
　豈可概以為故呉地乎皇極經世以其辭不别白故¶
　於楚滅越盡取其地之下書曰東開地至浙江則是¶
　浙西以西本非本境乃楚因越地而開者也合是三¶
　説則前志之誤可以渙然無疑矣¶
<pb:KR2k0022_WYG_016-5a>¶
¶
<pb:KR2k0022_WYG_016-6a>¶
¶
<pb:KR2k0022_WYG_016-7a>¶
¶
<pb:KR2k0022_WYG_016-8a>¶
¶
<pb:KR2k0022_WYG_016-9a>¶
¶
<pb:KR2k0022_WYG_016-10a>¶
¶
<pb:KR2k0022_WYG_016-11a>¶
¶
<pb:KR2k0022_WYG_016-12a>¶
¶
<pb:KR2k0022_WYG_016-13a>¶
¶
<pb:KR2k0022_WYG_016-14a>¶
¶
<pb:KR2k0022_WYG_016-15a>¶
¶
<pb:KR2k0022_WYG_016-16a>¶
¶
<pb:KR2k0022_WYG_016-17a>¶
¶
<pb:KR2k0022_WYG_016-18a>¶
¶
<pb:KR2k0022_WYG_016-19a>¶
¶
<pb:KR2k0022_WYG_016-20a>¶
¶
<pb:KR2k0022_WYG_016-21a>¶
　¶
　¶
　¶
　¶
　¶
　¶
　¶
　¶
<pb:KR2k0022_WYG_016-21b>¶
　¶
　¶
　¶
　¶
　¶
　¶
　¶
　咸淳臨安志卷十六¶
