# -*- mode: mandoku-view; -*-
#+TITLE: 咸淳臨安志
#+DATE: 2015-08-24 22:39:35.137312
#+PROPERTY: ID KR2k0022
#+PROPERTY: BASEEDITION WYG    
#+PROPERTY: JUAN 卷二十二
<pb:KR2k0022_WYG_022-1a>¶
欽定四庫全書¶
　咸淳臨安志卷二十二　　宋　潜說友　撰¶
山川一¶
禹貢一書奠髙山大川由冀州始自有天地即有山¶
川奠云者豈獨因其自然而無所用吾力哉梁岐曰¶
治太原曰修大陸曰作盖自有經理之功焉杭亦今¶
日之冀也湖山之美甲東南自唐及我宋已盛見稱¶
述翠華南幸嶽君瀆祗率先受職其岭巆嶙峋奫沄¶
<pb:KR2k0022_WYG_022-1b>¶
泓涵鈞天廣樂之所馮明庭祕宇之所環皆不増而¶
髙不浚而深叢臺甲舍軨軒池籞隆麗詭特之觀所¶
不待論民生其間耕腴而汲甘美採而鮮釣既各足¶
所欲而薪南粲北舳艫相銜與夫江商海賈穹桅巨¶
舶安行於烟濤渺莽之中四方百貨不趾而自集都¶
人士女嵗時㳺冶橈蘭楫桂車流水而馬㳺龍也噫¶
盛矣哉雖然山川信美有待而章由庚崇邱由儀之¶
詩所為作於太平盛治之時者有以也夫叙山川¶
<pb:KR2k0022_WYG_022-2a>¶
　　　　三江攷¶
　諸儒釋三江者自漢孔氏而下言人人殊至坡公¶
　為説始曉然不畔於經其説曰自豫章江入彭蠡¶
　而東至海為南江自岷山至彭蠡以入海為中江¶
　自嶓冡至大别入江會彭蠡以入海為北江考古¶
　之士往往是之或者乃據韋昭所言以錢塘與松¶
　江浦陽為三而不知浦陽乃今富陽即錢塘江也¶
　一江而二之是尚足據乎錢塘江自古曰淛河見¶
<pb:KR2k0022_WYG_022-2b>¶
　於莊子其為東南巨浸昭昭也或又以為支流小¶
　水故禹貢不載殆亦未然當禹舍杭登陸之時固¶
　嘗經行非遺之也盖浙江地勢窪下距海尤近既¶
　無事濬治故不復書程泰之侍講謂嘗經䟽𨗳則¶
　有甚小而見錄漆沮&KR0518;澗是也無所致力則雖甚¶
　大而不書浙江洞庭是也其論當矣故今不敢强¶
　同韋氏而著其説以俟覽者擇焉¶
　　　　山¶
<pb:KR2k0022_WYG_022-3a>¶
　　城内諸山¶
鳳凰山¶
　祥符圖經云在城中錢塘舊治正南一十里下瞰大¶
　江直望海門山下有鳳凰門有鴈池趙清獻公抃詩¶
　云老来重守鳳凰城是也(詳見中/和堂)其右山巔石筍林¶
　立最為怪竒舊傳錢武肅王鑿山見怪石排列兩行¶
　如從衛拱立趨向因名排衙石及刻詩石上第二峯¶
　有白塔塔西有小徑青石崔巍夾道皆峭壁中穿一¶
<pb:KR2k0022_WYG_022-3b>¶
　衕人可往来名曰石衕好事者多題名其間自熈寧¶
　中郡守祖無擇對排衙石作介亭(亭今在/殿前司)天風泠然¶
　有縹緲憑虚之意山上有聖果院(今/徙)側有梵天院¶
　題詠(東坡登介亭餞楊傑次公詩籃輿西出登山門/嘉與我友尋仙村丹青明滅風篁嶺環佩空響)¶
　(桃花源今晨積霧卷千前朝欲上已蠟屐黒雲白雨/如傾盆            里豈畏觸熱生病根在家頭)¶
　(陀無為子久與青山為弟昆孤峯盡處亦何有西湖/鏡天江抹分臨髙麾手謝好住清風萬壑傳其言風)¶
　(回響答君聼取我亦到處隨君軒髙又登介亭次劉/景文韻澤國梅雨餘衰年困蒸溽  堂磨新磚頗覺)¶
　(利腰足松根百尺井雨綆飛浄淥流觴聚兒童一笑/為捧腹清風信可馭剛氣在巖麓始知共此世物外)¶
<pb:KR2k0022_WYG_022-4a>¶
　(無三伏長歌入雲去不待絃管逐西湖真西子烟樹/㸃眉目濤江少醖藉髙浪翻雪屋俛仰拊四海百世)¶
　(飛鳥速逺追錢氏餘近吊祖侯蠋吾生如寄耳寸晷/輕尺玉誰似劉将軍逸韻謝邉幅千言一揮手五車)¶
　(不再讀春巖彩雞舞月峽哀猿哭朝先啼鴂起暮與/寒螿續我老廢吟哦頼君時撃觸從今事逺覽發軔)¶
　(此幽谷清游得三昧至樂謝五欲莫作狂道士氣壓/劉師服  又登介亭次袁公濟韻昏昏墮醉夢奈此)¶
　(六月溽君詩如清風吹我朝睡足登臨得佳句江白/照湖淥袖手猶不言黙槀已在腹是時風雨逼藹藹)¶
　(雲歸麓踈星帶微雨金火争見伏惜哉此清景變滅/不可逐歸来讀君詩耿耿猶在目却思少年日聲價)¶
　(争塲屋文如翻水成賦作乂手速秋風起鴻㕍我亦/繼華躅那知君蹭蹬獨泣荆山玊相見南新道青衫)¶
　(垂破幅早知事大謬恨不十年讀莫嗟馮唐老終勝/賈誼哭今年復為僚舊好許重續升沉何足道等是)¶
<pb:KR2k0022_WYG_022-4b>¶
　(蠻與觸共為湖山主出入窮澗谷衆馳君不争人棄/我所欲何時神武門相約挂冠服  又述古召飲介)¶
　(亭西風初作十分凉喜見新橙透甲香遲暮賞心驚/節物登臨病眼怯秋光慣眠處士雲菴裏倦醉佳人)¶
　(錦瑟傍猶有夢囘清興在卧聞歸路樂聲長白丘濬/字道源題聖果寺介亭詩金商肅肅淬龍淵  曉揮)¶
　(開東北天天孫引下翡翠烟層層堆列参井邉便于/裸瓖蟠危巔城雉岧嶤暗接連地祇欲誇融結權蘚)¶
　(花斸破蟄虫遷皮刳骨露判混元一支一節相貫穿/洞庭波浪徹底乾驅来不用暴秦鞭大者臲卼下騰)¶
　(騫尊卑序立鴻㕍聨欲親曜寳禮法専貘豹甝虎竸/差肩稟命踧踖不敢前精神張王腰攣拳覇臣納土)¶
　(窮海㙘怪状埋沒㡬百年中和有美既争先磷磷丹/漆排雕椽太守擇之繼曩賢念此嵌空清且堅遽于)¶
　(峭絶剏墀軒名之以介非徒然介是長男變初世六/二爻辭藴深秘重門待暴乃其卦未兆未萌堪畏避)¶
<pb:KR2k0022_WYG_022-5a>¶
　(公性中正仍盡瘁悔吝何憂憂道義道義興行皇綱/偹乃是擇之之本志平湖巨浸六幕寛此時非獨圖)¶
　(宴憙暑月芙蓉秋月濤截㫁風光千百里鵬雲沆瀣/南北透離朱瞪目曠傾耳料公豈戀葦苕地才業施)¶
　(為自兹始或借前筯或赤箠或遏蠻戎順文軌炎上/潤下火兼水無燥無烈無圮毁張衡巧製塵灰累八)¶
　(虬困睡金丸止勸公速為蒼生起起輔垂裳聖天子/永永勲庸輝信史此亭萬古鎮星紀  劉龍洲同郭)¶
　(殿帥逰鳳凰山一首廉纎小雨久於梅喜得新晴亦/快哉五色波光麗鳷鵲十分雲氣近蓬莱旌旗側畔)¶
　(官墻轉戈㦸叢中武庫回走馬㸔花生怕晩果然桃/李一山開  又郭殿帥邀逰鳳凰山結束戰袍騎駟)¶
　(馬冠帶将軍宛如畫前呵小駐有美堂前去弓鳴飛/鳥下青林路入轉岧嶤湖亭海觀争為髙誰知鳳舞)¶
　(龍飛外别有樓閣横雲霄回旋左右皆逰歴人物江/山兩英特風流標致梅嶺梅磊落襟懐石林石側身)¶
<pb:KR2k0022_WYG_022-5b>¶
　(更上天上行好風吹下笑談聲山神州后領要束遁/走虎豹蔵蛟鯨摩挲苔蘚題詩去萬鼓叢中雜夷舞)¶
　(衆賔捧酒夀主人将軍自是擎天柱觀山㸔水時一/来錢塘吴越何小哉指㸃中原百城在功名逼人有)¶
　(機/會)¶
吴山¶
　在城中吴人祠子胥山上因名曰胥山盧元輔作胥¶
　山銘燬於火太平寰宇記云北有寒泉迸溢清甘不¶
　竭今山上有忠清廟天明宫中興觀清源觀瑞雲院¶
　太史局至徳觀皮塲廟聖母廟(祀嶽/帝母)城隍廟承天觀¶
<pb:KR2k0022_WYG_022-6a>¶
　舊有胥山坊今廢¶
七寳山¶
　在天慶觀後舊有上方多福寺今徙¶
寳蓮山¶
　與七寳山相連舊有寳蓮寺後為楊節使園而徙寺¶
　於豐豫門外¶
石佛山¶
　在朝天門外胥山坡下元有僧寺後改為都進奏院¶
<pb:KR2k0022_WYG_022-6b>¶
瑞石山¶
　在太廟後今為禁山有瑞石泉在太廟待班閤子西¶
　山下¶
金地山¶
　在城隍廟南舊有妙果尼寺今徙¶
茒山¶
　舊志云在錢塘舊治之南八里其下有茒山小河今¶
　夷為民居(錢塘縣崇化/鄉亦有茒山)¶
<pb:KR2k0022_WYG_022-7a>¶
淺山¶
　在漾沙坑今楊郡王府前對山有大佛寺七官宅新¶
　糧料院¶
寳月山¶
　在祕書省對巷山坡之下舊有寳月寺(回頭和尚造/寳月山塔寺)¶
　黒龍潭在寺西一名天井山¶
峨眉山¶
　在祕書省對山有八眼井(仁和縣大雲鄉/亦有峨眉山)¶
<pb:KR2k0022_WYG_022-7b>¶
草塢山¶
　原名草場山¶
寳山¶
　在御㕑營門内第一巷有廣嚴寺寳奎寺¶
　題詠(東坡同秦仲二子雨中逰寳奎寺詩云平明已報/百吏散半日来陪二子閑立鶴&KR0672;昂烟雨裏行)¶
　(人出沒𣗳林間扶寳山新開徑云藤梢橘刺元無路/竹杖㯶鞋不用  風自逺来聞笑語水分流處見江)¶
　(湖四觀佛國青螺髻遍踏仙人碧玉壺野客歸時山/月上棠梨葉戰暝禽呼  寳山晝睡詩云七尺頑軀)¶
　(走世塵十圍便腹貯天真此中/空洞元無物何止容君數百人)¶
<pb:KR2k0022_WYG_022-8a>¶
青平山(一作/清平)¶
　在孝仁坊¶
竹園山¶
　在府治之西南吴山一脉獨趋而北隠隠隆起隂陽¶
　家以為今治所之主山趙安撫與&KR0696;建閣其上平鑑¶
　西湖扁曰竹山閣理宗皇帝御書景定三年魏安撫¶
　克愚徙閣而虛其地¶
狗兒山¶
<pb:KR2k0022_WYG_022-8b>¶
　在城内豐樂橋之南¶
虎林山¶
　在太一宫髙士堂後有小土阜上有亭曰武林或云¶
　一名武林山(按髙士楊闕質記亭始末謂嘗訪之耆/舊知錢氏有國時此山夐在郭外叢薄)¶
　(䝉密異虎出焉故得名為乕林吴音承訛轉虎為武/耳葉紹翁四朝聞見錄乃謂虎林即靈隠山因避唐)¶
　(諱改為武林元非有兩山一為虎林一為武林也樓/攻媿為太一宫道士賦詩云武林山出武林水靈隠)¶
　(後山毋乃是此山亦復用此名細考其来真有以云/云從来有龍必有珠此雖培塿千山餘盖疑此山為)¶
　(靈隠武林之餘脉是指&KR0204;二山同為武林矣淳祐志嘗/㫁之以為漢志明載武林水所出决非城内之山自)¶
<pb:KR2k0022_WYG_022-9a>¶
　(漢已名武林亦非因避唐諱而為武盖此地為城中/勝地或者自寓武林之名扵此耳今姑循前志書曰)¶
　(虎林山而附著/諸説以俟博考)¶
　¶
　¶
　¶
　¶
　¶
　¶
<pb:KR2k0022_WYG_022-9b>¶
　¶
　¶
　¶
　¶
　¶
　¶
　¶
　咸淳臨安志卷二十二¶
