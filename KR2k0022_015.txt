# -*- mode: mandoku-view; -*-
#+TITLE: 咸淳臨安志
#+DATE: 2015-08-24 22:39:35.009858
#+PROPERTY: ID KR2k0022
#+PROPERTY: BASEEDITION WYG    
#+PROPERTY: JUAN 卷十五
<pb:KR2k0022_WYG_015-1a>¶
欽定四庫全書¶
　咸淳臨安志卷十五　　宋　潜說友　撰¶
行在所録¶
　　　　賦詠¶
殿廷¶
　　　紫宸殿御筵即事七首　　　　魏了翁¶
　珂繖摇心夢不成忽聴吏皂放衙聲吹燈撥火供晨¶
　粥趂到皇城恰六更¶
<pb:KR2k0022_WYG_015-1b>¶
　嚴裝列衛翊宸居百辟滔滔若貫魚後幄宰臣先奏¶
　事猶隨郎從立前除¶
　有次鞭鞘陸續鳴赭袍當殿萬簮纓羣臣拜舞分行¶
　坐十味肴羞酒五行¶
　蹴踘尋橦列廣庭吹絲按竹布前榮卿郎朶殿渾無¶
　見只聴時時萬嵗聲¶
　再坐猶餘四屈巵筋駑肉痺股生胝侍臣醉飽皇歡¶
　洽更看終場角抵嬉¶
<pb:KR2k0022_WYG_015-2a>¶
　蛾眉班捲戴花回遥望君王玉色開畫楯諸班謝茶¶
　酒尻髙首下一聲雷¶
　十七年間作外臣重來三日齒嘉賔天顔不減當年¶
　澤㸃檢同朝共五人¶
　　　後殿侍立三首　　　　　　　同　前¶
　禁城鼓鐸曉逢逢風滿衣裾靴滿霜守得開門騎馬¶
　入又同承㫖步修廊¶
　須㬰陛衛儼成行禁蹕聲聲輦出房(庭中晴乾則上/步出内門既御)¶
<pb:KR2k0022_WYG_015-2b>¶
　(殿後方引舍人承㫖班次引宰執班若有霑濕則先/引班就廊頭立定報人齊然後皇帝御殿詩謂輦出)¶
　(房其實所見/者步出内門)靴笏趨陪西府拜却更絲履立東廂(東/班)¶
　(丞相前立參政次之舍人在後西/則樞宻與參政對立承㫖在後)¶
　奏事臣僚下玊堦(東府奏事訖丞相以兼樞宻使留/身奏西府事參政先退然後相樞)¶
　(再上奏事先退然後/引其餘上殿官奏事)舍人承㫖殿東來(奏事官將下/殿然後舍人)¶
　(承㫖同知閤陛/殿東柱後立)一聲門外無公事皇帝還宫侍衛回¶
　　　記立螭所見三首　　　　　　同　前¶
　曉風鞭袖闖天闗濫綴東西兩省班當日入趨東朶¶
<pb:KR2k0022_WYG_015-3a>¶
　殿畨休却逐侍臣還(左右各當兩日侍立後殿則俟/宰執臣僚奏事下殿即升殿東)¶
　(侍立前後殿則/侍立處徑退)¶
　記注愆期已隔年(且如今年春方修/十五年秋冬記注)濡螭夾案謾云¶
　然惟餘一事光千古後殿前朝聴直前¶
　晨將榜子闗賔閤輦出房時已奏知陛對臣僚才下¶
　殿朱衣絲履上東墀(上未御殿時先以榜子至閤門/云具姓名乞直前奏事閤門既)¶
　(奏知訖直前官仍隨班如常日起居侍立只侯/宰執臣僚對畢徑至榻前奏事畢回殿上立位)¶
　　　射殿引諸班二首　　　　　　同　前¶
<pb:KR2k0022_WYG_015-3b>¶
　畫簾黄幄幕前扉(殿門内設/皇帝幄殿)夾陛渾如後殿儀只自¶
　起居更履後却陪二府立多時¶
　控矢張弓十作朋射餘回首列前榮須㬰當殿聴空¶
　授首下尻髙萬嵗聲¶
　　　殿試筆記次韻　　　　　　　周必大¶
　帝垂清問切恢圖士貢昌言敢𨗳䛕髙下共知歸至¶
　鑑考評聊許備先驅(詳定所先批分數封送/編排所然後定其等甲)四帷逈¶
　隔心常渴(初考覆考詳定編排凡四幕皆/隔以吏卒欲其聲迹不相聞)三榻横連¶
<pb:KR2k0022_WYG_015-4a>¶
　體叵舒(方丈之地/並設三榻)烏府凛然賢執法紫垣籍甚古通¶
　儒(上嘗書通儒二/字賜錢舍人)墨朱同異容兼採(初考純用墨書/臣名等第送監)¶
　(封彌官封印送覆考所純用朱書臣名等第然後詳/定官啟封而酌其中其書臣及等第以朱而書名以)¶
　(墨/)等級從違得細書(考校法第一至第五凡五等每/等分上中下至詳定所或從初)¶
　(考或從覆考/亦或别定)尚醖時頒缸面酒(日給常酒外三日一/賜黄封缸面酒出法)¶
　(書要/録)太官日饌腹前臚(御厨給食頗豐但品味未嘗/易腹前臚出韋昭辨釋名謂)¶
　(肥肉/也)天香謾炷薫常歇(雖賜香而火禁/嚴甚不許炷爐)貢茗虚霑樣¶
　頓殊(諸位縂賜茶三百斤舊每斤即一紅綾袋凡十/餘團今乃給黄袋拆而分之以一餅為一斤殆)¶
<pb:KR2k0022_WYG_015-4b>¶
　(典吏移/易也)晨壁摇風愁幕冷(就廊廡設次/以幕為壁)夜窓透月喜¶
　簾踈(臨階以/簾為窓)九賔屈指臚連句(唱名比逐/舉展五日)千慮傾心¶
　智與愚會待詔恩三日沐湖山尋勝任舟輿(給歇泊/假三日)¶
　　　請御明堂齋殿　　　　　　　任希夷¶
　肇舉明禋預戒期請臨齋殿御簾帷廊頭萬旅皆花¶
　㡌殿下千官盡絳衣玉輅時嚴三嵗禮慶霄遥望五¶
　雲飛小臣頭白供籩豆親見虞廷覽徳輝¶
　　　元日班賀　　　　　　　　　同　前¶
<pb:KR2k0022_WYG_015-5a>¶
　百華照曉嵗更初黼座當中列辟趨舞蹈三回嚴賛¶
　唱䖍恭百拜聴傳呼麾旗簇仗朝儀肅韎韐班庭逺¶
　意孚元會五逢叨侍從欲陳嘉頌愧才麤¶
　　　上夀大宴二首　　　　　　　同　前¶
　昔年玊瑞下層霄今日瑶池預祝堯負扆當陽天子¶
　坐稱觴顓面宰臣朝九重陛下聴鳴蹕萬嵗山前看¶
　舞韶持槖五人沾鎬飲獨憐蒲栁望秋凋¶
　霜晴寳殿轉春風㶑灧金巵酒色濃百戯叢中呈霧¶
<pb:KR2k0022_WYG_015-5b>¶
　豹萬花深處仰雲龍笙簧對御呈三弄鼓吹成行疊¶
　幾重衰落繆令陪翰苑小臣何以寓形容¶
　　　又赴御宴　　　　　　　　　同　前¶
　新元六日三陪宴黼扆前頭御榻横紫袖旁䦨宣樂¶
　節金貂當殿賜杯行四夷來致三呼祝萬舞驩同九¶
　奏聲繆忝詞臣無補報豐年惟願稼如京¶
　　　左史侍班二首　　　　　　　同　前¶
　虎旅分行鐡作檛殿前拜舞一聲譁輔臣對罷無公¶
<pb:KR2k0022_WYG_015-6a>¶
　事日照金鋪扇影斜¶
　閶闔新開露氣清舉鞭聮騎入承明絲絇同傍瑶池¶
　立廣殿前瞻御榻横¶
　　　延和殿退朝　　　　　　　　陸　㳺¶
　雨餘未肯放朝暄穿仗恭承聖主恩清蹕傳聲徐御¶
　殿(立庭中頃之奏姓名/上乃自東廂出御座)紫衣引拜許籠門徘徊漫結¶
　堯階戀零落難招楚澤魂歸去猶堪誇里巷桐江新¶
　賜兩朱轓¶
<pb:KR2k0022_WYG_015-6b>¶
　　　集英殿䇿士待宣於内軍器庫廊¶
　　　　　　　　　　　　　　　　洪谷䕫¶
　漢庭與目䇿英豪投釣知誰首掣鰲百日紅連綸閣¶
　逈萬年枝拂禁城髙(闕/)　　　　　　輦路歸遲月¶
　映袍西抹東塗渾忘却一絇短雪不堪搔¶
經筵¶
　　　講筵侍立三首　　　　　　　魏了翁¶
　晨趨東朶侍天顔奏事班回帝輦還纔向内門需少¶
<pb:KR2k0022_WYG_015-7a>¶
　選諸璫又趣講筵班¶
　須㬰講殿報班齊拜罷東升一半西兩序公卿皆賜¶
　坐史臣講讀右階隮(開講之日宰執亦與宰相賜黒/漆杌子執政以下紫包草坐分)¶
　(列兩行當日講讀官各一員及當日左右史一員自/草坐之右行至御案之右讀官先上讀太宗寳訓㣲)¶
　(退講官次上講經亦以金/箆讀過二史一員後立)¶
　御前親賜宻雲龍講罷分行帝在中起揖坐嘗還再¶
　拜侍臣趍出輦還宫¶
北宫¶
<pb:KR2k0022_WYG_015-7b>¶
　　　慶夀徳夀宫十首　　　　　　楊萬里¶
　長樂宫前望翠華玊皇來賀太皇家青天白日仍飛¶
　雪錯認東風轉栁花¶
　清曉鞭聲出禁中驚開剰雨及殘風金鴉銜取紅鸞¶
　扇飛上玻瓈碧海東¶
　春色何須羯鼓催君王元日領春回牡丹芍葯薔薇¶
　朶都向千官帽上開¶
　雙金獅子四金龍噴出香雲繞殿中太上垂衣今上¶
<pb:KR2k0022_WYG_015-8a>¶
　拜百王曽有箇家風¶
　帝捧瑶觴玉座前綵衣三世祝堯年天皇八十一萬¶
　嵗休説莊椿兩八千¶
　天父晨興未出房君王忍冷立風廊忽然鳴蹕珠簾¶
　捲萬嵗聲傳震八荒¶
　花外班行霧外天何縁子細望龍顔小窺玉色真難¶
　老底用臞仙九轉丹¶
　甘露祥風天下來今回恩數賽前回都將四海歡聲¶
<pb:KR2k0022_WYG_015-8b>¶
　裏釀作慈皇萬夀杯¶
　堯舜同時已甚都祖孫四世古今無誰將寫日摹天¶
　手畫作皇王盛事圖¶
　甲戌王春試集英小臣曽是老門生蒼顔華髪鵷行¶
　裏也聴鈞天九奏聲¶
　　　徳夀宫即事六首　　　　　　任希夷¶
　金爵觚稜曉色開三朝喜氣一時回聖人先御紅鸞¶
　扇天子龍興萬騎來¶
<pb:KR2k0022_WYG_015-9a>¶
　霜曉君王出問安寳香隨輦䕶朝寒五雲深處三宫¶
　宴九奏聲中二聖懽¶
　宴歸還駕七香車一夕天開六出花瑞色先凝紫宸¶
　殿春光重到玉皇家¶
　慈福修齡八十春㣲陽纔動寳書新天家慶事古無¶
　有奕葉重光似顯仁¶
　萬年觴舉慶重華百辟需雲始拜嘉夀宴開時先雪¶
　宴天花舞罷帶宫花¶
<pb:KR2k0022_WYG_015-9b>¶
　直前論奏極精神柱下霜髯侍從臣歸美意中規諫¶
　切華封人是潁封人¶
東宫¶
　　　謝東宫燕榮觀臺　　　　　　楊萬里¶
　春草池塘太液旁水精宫殿牡丹香慚非綺里攀鴻¶
　翼也侍承華宴鳯莊玉唾銀鈎看落筆繡袍金椀拜¶
　盈箱迎門兒女牽衣袖搜得隨侯與夜光¶
學士院¶
<pb:KR2k0022_WYG_015-10a>¶
　　　入直賦景物二首　　　　　　王希吕¶
　玊堂晝永暑風㣲䔩䔩飛花落小池徙倚幽欄憑問¶
　訊夏鶯飛出萬年枝¶
　小池倒影弄餘輝照耀虚簷極出竒木杪不鳴風力¶
　軟闖萍翻藻有魚嬉¶
　　　次希吕韻二首　　　　　　　周必大¶
　東省南宫切太㣲䕫龍行集鳯凰池更哦殿閣薫風¶
　句坐覺㣲凉生桂枝¶
<pb:KR2k0022_WYG_015-10b>¶
　紫禁同依日月輝蒼顔獨愧羽毛竒水如明鏡雖堪¶
　俯笑汝星星誰肯嬉¶
　　　賜茶退入直　　　　　　　　同　前¶
　緑槐夾道集昏鴉勑賜催宣坐賜茶歸到玊堂清不¶
　寐月鈎初上紫薇花(時兩株/盛開)¶
　　　禁直賜果　　　　　　　　　胡　銓¶
　禁樹裝成寳纓絡氷盤剪出水晶鹽傳呼天上好消¶
　息玊果新頒出御奩¶
<pb:KR2k0022_WYG_015-11a>¶
　　　石中二首　　　　　　　　　李　璧¶
　雲影沉沉玉一方倚欄人意似濠梁獨憐雪裏山茶¶
　樹也向春風伴海棠¶
　梅隂漸宻雨晴時静看花磚日影稀向晚啼鵶來又¶
　去上林知占那邊枝¶
　　　玉堂寓直　　　　　　　　　范必大¶
　摛文窓户九霄中岸幘燒香愧老農上直馬歸催下¶
　鑰傳更人唱促鳴鐘金城嶻嵲雲千雉碧瓦參差月¶
<pb:KR2k0022_WYG_015-11b>¶
　萬重骨冷魂清都不夢玊階蕭瑟聴寒蛩¶
　　　中秋寓宿　　　　　　　　　同　前¶
　笑看收雲卷雨忙沉沉宫署納空光夜長來伴玊堂¶
　宿天近似聞丹桂香鳷鵲樓欄浮瑞氣鳯凰城闕帶¶
　新凉遥知勝踐西園會也憶車公對舉觴¶
　　　曉起書事　　　　　　　　　同　前¶
　江湖垂釣手天漢摛文堂魂清不得眠空虚自生光¶
　曉緯澹天闕江濤隠胡牀傳呼九門開奔走千官忙¶
<pb:KR2k0022_WYG_015-12a>¶
　若若誇組綬紛紛夢黄梁㣲聞鈴下騶竊議馬上郎¶
　但計夢長短寧論已行藏¶
　　　拜賜御酒　　　　　　　　　同　前¶
　歸鴉陸續堕宫槐簾幕參差晚不開小雨遂將秋色¶
　至長風時送市聲來近瞻北斗璇璣次猶夢西山翠¶
　碧堆慚愧君恩來甲夜殿頭宣勸紫金杯¶
　　　玉堂懷舊二首　　　　　　　同　前¶
　桂海冰天老嵗華直廬重上玊皇家當年曽識青雲¶
<pb:KR2k0022_WYG_015-12b>¶
　鬢惟有東牆一架花¶
　雪山刁斗不停撾夜把軍書敢顧家珍重玊堂今夜¶
　夢静聞宫漏隔宫花¶
　　　寓直晩對内殿菩薩蠻詞　　　同　前¶
　彤樓鼓宻催金鑰沉沉青瑣重重幙宣喚晚朝天五¶
　雲籠暝烟風急東華路煖扇遮㣲雨香霧撲人衣上¶
　林烏滿枝¶
　　　宿直　　　　　　　　　　　任希夷¶
<pb:KR2k0022_WYG_015-13a>¶
　金門攅典鼓初停禁柝猶傳第四聲不省人間一回¶
　夜如何天上兩般更書生持被苦無寐聖主求衣率¶
　未明慚愧論思真忝竊何時邊徼盡銷兵¶
　　　賦梅下小池　　　　　　　　同　前¶
　眼見梅花照玉堂只今濃緑覆宫牆樛枝偃葢雲千¶
　叠下䕃清池玊一方¶
　　　和李璧韻　　　　　　　　　洪咨䕫¶
　曲折宫牆日影方堂深人静似山梁㯶櫚葉底梅花¶
<pb:KR2k0022_WYG_015-13b>¶
　老次第風光到海棠¶
　　　宣鏁留題　　　　　　　　　同　前¶
　禁門深鏁寂無譁濃墨淋漓兩相麻唱徹五更天未¶
　曉一池月浸紫薇花¶
　　　又宣鎖　　　　　　　　　　同　前¶
　樓頭禁鼓試初撾催草江淮督使麻落紙一簾風雨¶
　疾不知斜墨陣翻鴉¶
　　　初直玊堂和李壁二絶　　　　趙汝談¶
<pb:KR2k0022_WYG_015-14a>¶
　白頭來試枕函方拂石㸔題歎栢梁賸有故情無話¶
　處山茶今日是甘棠¶
　宫井城鵶欲動時春猿夢斷北山移攬衣擬草歸田¶
　賦猶是金蓮燭半枝¶
　　　鎖宿七首　　　　　　　　　劉克莊¶
　西山遺業付門人嵗晚推遷接後塵綵筆夢中先索¶
　去不知持底作詞臣¶
　制書揮就進明光天筆批回墨尚香草本偶然無貼¶
<pb:KR2k0022_WYG_015-14b>¶
　改非闗臣億怕商量¶
　轉枕依然夢不成小&KR1084;頗覺曉寒生昏花却怕宫蓮¶
　照垂下紗厨聴六更¶
　内厨進膳惟蔬素御帕分香徧竹宫明日金烏迎玊¶
　輅始知聖主與天通¶
　忩外荼梅幾樹斜薄寒生意巳萌芽主人不作明朝¶
　計愁絶無因見放花¶
　形槁心灰一禿翁偶然視草禁林中幼吹葱葉還堪¶
<pb:KR2k0022_WYG_015-15a>¶
　聴老畫葫蘆却未工¶
　四壁蠧書常鎖閉數行蘚墨半糢糊院中老吏無存¶
　者誰記南塘與鴈湖¶
郊丘¶
　　　郊丘紀事十首　　　　　　　周紫芝¶
　内門朝日上金鋪寳玉籠函出殿餘紅燭兩行分御¶
　道輦官三百奉腰輿(奉寳用輦官三百餘人謂之腰/輿皆籠燭爇香而前葢故事也)¶
　内郎進表未平明八玉排行御路平今夜皇輿宿齋¶
<pb:KR2k0022_WYG_015-15b>¶
　殿九重和氣滿宫城(内侍二人號内符寳郎是/日進表得㫖乃奉寳以出)¶
　曉趨宗廟拜衣冠雲葉低垂䕶翠鑾日采回光天意¶
　好龍顔生喜近臣歡(駕次太廟天意欲雨/倐復開霽上大悦)¶
　班聲催急盡冠裳尚聴嚴更轉警場何事君王虚小¶
　次佩環垂玉立寒霜(上酌獻既降當御小次而/不入露立甚乆羣臣駭異)¶
　日照青城瑞色新風㣲金殿自無塵麝煤光照烏絲¶
　軸親寫宸章賜大臣¶
　水晶簾透月翻光宫漏頻傳夜未央寳幄㣲臣亦何¶
<pb:KR2k0022_WYG_015-16a>¶
　幸侍祠來宿殿西廊¶
　紫壇烟煖不飛霜壇下千官列雁行雪色珠冠光射¶
　月侍祠臣裏識君王¶
　清蹕聲中下輦來景鐘初動八音諧登歌已奏迎仙¶
　曲天步雍容上午階(壇陛以十二辰為名/上所登降皆自午階)¶
　龍麝香從十里傳繞牆紅蠟自生煙纎雲不度人聲¶
　寂風馬雲車下九天¶
　樓上紅鸞扇影寒樓前宣赦萬人看清臺奏瑞初呈¶
<pb:KR2k0022_WYG_015-16b>¶
　了五色祥雲簇彩竿(禮成上御端門肆赦太史奏/五色瑞雲覆于雞竿之上)¶
　　　郊祀慶成三首　　　　　　　任希夷¶
　紫壇熈事樂髙張天胙皇家福簡穰六奏聲中來象¶
　物萬燈明處望龍章星珠月璧清宵麗風馬雲車碧¶
　落翔屢有詔書崇簡約只將誠意動蒼蒼¶
　温温和氣襲龍斿薄晚輕雲忽使收穆若清躬陞午¶
　陛爛然華月滿圓丘燭光不動風前影星彩交輝冕¶
　上旒拜貺益恭形聖語卜年増永祿增遒¶
<pb:KR2k0022_WYG_015-17a>¶
　廣樂鏘鳴列炬燃禮成猶想吉初蠲鴛班夜賀天顔¶
　喜寳仗朝回物采鮮萬姓竦瞻雙鳯闕一封飛下九¶
　重天乾坤清晏歡聲滿今次郊禋盡勝前¶
　　　郊壇齋宫七首　　　　　　　同　前¶
　郊禋從昔重升中八陛崇尊典禮隆聖主寅恭先事¶
　舉雲陽新築望祠宫¶
　上林日射蒼龍闕九陌風清野馬塵恰似樓臺臨渭¶
　水未饒桃李滿天津¶
<pb:KR2k0022_WYG_015-17b>¶
　玉津宏建中興初禁籞風光勝兩都慙愧逢辰瞻蠖¶
　濩却思歸老卧廜㢝¶
　榮路輝輝日月依雲霄奕奕孔鸞飛輔臣對罷升金¶
　殿日日絲絇侍衮衣¶
　常日金階白玉堂不知春事到垂楊休驚冉冉花飛¶
　片正愛青青麥耀芒¶
　帝籍傍連繭舘桑禁林喬木晝隂凉却從射殿臨江¶
　閣中有通衢夾苑牆¶
<pb:KR2k0022_WYG_015-18a>¶
　漢苑空傳承露盤不聞臨幸又春殘吾君恭儉前無¶
　比只向郊祠響玊鑾¶
明堂¶
　　　宗祀慶成　　　　　　　　　周必大¶
　親饗嚴三嵗邦彛重九筵祖宗垂統大天地著功全¶
　惟睿崇昭報於時展吉蠲發揮皇祐日潤色紹興年¶
　稽古千齡契齋心十日專揭名新扁榜(御書明堂及/明堂之門)¶
　書册屏葷羶(竹册啟以九/月七日書)假廟隂雲剥升煙皓月圓¶
<pb:KR2k0022_WYG_015-18b>¶
　無風摇燭影有瑞燦星躔不值連宵雨那彰倐霽天¶
　貮觴猶翼翼百拜愈乾乾(三日行禮/上拜百餘)歸次徒勞奏(酌/獻)¶
　(畢有司依舊制請歸小次/上弗許立俟亞終獻行禮)回班特許朘(駕來百官例/側班皆止之)¶
　賀儀隨仗入霈澤御樓宣(禮畢即時御垂拱殿受/賀黎明御樓聖躬益壯)獻¶
　胙金絲合簮花錦繡鮮慈皇顔有喜聖孝古無前(肆/赦)¶
　(纔畢即時獻胙徳/夀宫禁衛皆賜花)和氣騰都邑歡聲徧海壖祺祥應¶
　曼羨夀祿自綿延臣也芻蕘賤恩斯雨露偏執綏華¶
　葢裏草赦玉堂邉(玉堂葢/殿名也)第頌甘居後逢辰幸獨先¶
<pb:KR2k0022_WYG_015-19a>¶
　四方今日靖申誦我將篇¶
　　　慶成五首　　　　　　　　　任希夷¶
　國重明禋預戒期九筵宏敞肅宗祈堦前萬旅皆花¶
　㡌庭下千官盡絳衣三日齋心嚴殿宿一聲清蹕響¶
　簾幃聖躬靡恃皇天眷夙夜寅恭但畏威¶
　芝房羽駕備通宵昧爽天興輦路遥原廟出逰卑漢¶
　祀太清先獻踵唐朝冕旒穆穆升前殿鐘石鏘鏘達¶
　九霄謬忝侍臣分奏告嘉觴肅薦徧宗祧¶
<pb:KR2k0022_WYG_015-19b>¶
　合宫三嵗縟儀收太室先期肇自周玉瓉黄流躬祼¶
　鬯大圭元冕薦嘉羞靈臺畢舉三千里鑾路安行十¶
　二逰𨗳從却歸齋殿去詰朝牡璧對天休¶
　仲辛肆事展明堂磬管鏘鳴更令芳蒼璧肅陳勤聖¶
　主二觴嘉薦屬儲皇雲車天上紛紛下月鑑庭中穆¶
　穆光八舉親祠俱響答吾皇誠意感穹蒼¶
　紫宸朝罷御端門天宇澄清景氣温丹鳯樓中黄繖¶
　立金雞竿上綵旗翻萬人聳聴風雷號四海均霑雨¶
<pb:KR2k0022_WYG_015-20a>¶
　露恩須信卑宫勤肆祀君王本意在元元¶
　　　宗祀夕　　　　　　　　　　潘　牥¶
　玉天無滓月光寒霽色分明在露盤一夜九重全不¶
　寐時教中使捲簾㸔¶
　　　明堂侍祠十絶　　　　　　　王　庭¶
　禮行肆類又稱禋喜見承平景鑠信堪笑漢人誇肸¶
　蠁何如明徳達精純¶
　先皇鴻烈冠重興廟社依然縂燕寧今日孝思嚴陟¶
<pb:KR2k0022_WYG_015-20b>¶
　配必知深妥在天靈¶
　玉[車*犬]纔馳霽色開都人驩謼殷如雷曰暘曰雨元無¶
　定都是吾皇一念來¶
　唱徹嚴更鳯鑰開侍祠濟濟列崇陔小臣亦忝廊西¶
　獻惟秉温恭對越來¶
　玉佩珊珊出禁扉金蓮分炬散芳非祠班咫尺臨黄¶
　道惹得天香滿袖歸¶
　登歌奏罷樂初成懿懿芬芬薦徳馨好是天心彰信¶
<pb:KR2k0022_WYG_015-21a>¶
　順故教華月唾青㝠¶
　合宫深敞匝修廊萬燭煇煇燦奉璋自有質文昭儉¶
　度不須揚厲述齊房¶
　左个明堂是集英鵠袍曽此接文明餕餘欵聴鈞天¶
　奏疑是吾伊雅頌聲¶
　千官移仗拱端門一日雞竿萬里春湯網本疏民自¶
　格要知家法在深仁¶
　肹蠁豐融富媪釐班迴長樂奉愉怡休嘉最易生安¶
<pb:KR2k0022_WYG_015-21b>¶
　逸翼翼當如未祼時¶
太廟¶
　　　太廟致齋　　　　　　　　　洪咨䕫¶
　風雨殘春晚作晴寳山深静鵓鳩鳴雲收翠㦸龍文¶
　潤日透金鋪獸面明蠺出火時桑正沃秧抽頴處麥¶
　還成在天列聖孫謀逺流福人間釀太平¶
景靈宫¶
　　　謁景靈宫　　　　　　　　　楊萬里¶
<pb:KR2k0022_WYG_015-22a>¶
　夜雪猶飄天目峯曉晴先暖太清宫雲翻孔雀金花¶
　碧日射鴛鴦玊瓦紅百辟焚香宫栁影一鴉飛立殿¶
　簷東仰瞻九聖聮龍兖萬嵗千秋對昊穹¶
　　　扈從朝獻四首　　　　　　　任希夷¶
　齊宿連宵鳯掖西纔交五鼓着朝衣明當接盞天興¶
　殿免從金輿入殿幃¶
　夕郎同列升金殿分立虚皇寳座前天子參神來縟¶
　位侍臣夾跪御爐邊¶
<pb:KR2k0022_WYG_015-22b>¶
　扈從齋宫每賜茶玉甌常㵸建溪芽今朝值雨傳宣¶
　免只向堦前侍翠華¶
　禮官前𨗳赭黄袍陟降靈宫九陛髙二十七筵俱再¶
　拜精䖍不憚聖躬勞¶
　　　接盞天興殿　　　　　　　　同　前¶
　遥望黄袍赭色鮮㣲臣先已立鈞天褥旁跪接金杯¶
　酒衣上濃熏寳篆烟閶闔纔回紅曲葢瑣扉亟驟錦¶
　鞍韀今晨特為君王霽羽仗方停又沛然¶
<pb:KR2k0022_WYG_015-23a>¶
九宫壇¶
　　　九宫壇齋宿次尹少稷韻　　　范成大¶
　&KR0708;&KR0708;馳三里蕭蕭共一餐吏方緜禮蕝公自將詩壇¶
　隙月窺牀近窓風刮坐寒鵶鳴未忍散端為合并難¶
後省¶
　　　後省齋宿三首　　　　　　　魏了翁¶
　書生只慣野人廬誰識潭潭省府居獨坐黄昏誰是¶
　伴紫薇閣上四厨書(閣上有四厨書乆無/人拂拭多有蠧爛)¶
<pb:KR2k0022_WYG_015-23b>¶
　朱榮鉛砌拱都堂静閤明窓夾主廊(堂後主廊廊之/東西分四閤為)¶
　(執政位北有一堂二閤為左右丞相位堂為會議/之所北過東為思堂諸府會話中書試童子在焉)外¶
　省諸司西側畔樞寮却在外東廂¶
　朝罷歸來政事堂衣冠牣(闕/)鷺成行須臾排馬還私¶
　第一片閒庭鎖夕陽¶
　　　後省紫薇花　　　　　　　　任希夷¶
　清曉開軒俯鳯池小山經雨石増輝琉璃葉底珊瑚¶
　榦立出池邊是紫薇¶
<pb:KR2k0022_WYG_015-24a>¶
樞屬¶
　　　西府直舍盆池種蓮二首　　　楊萬里¶
　飛空天鏡堕莓苔玊井移蓮向署裁坐㸔一花隨手¶
　長挨門半葉出頭來稍添菱荇相縈帶便有龜魚數¶
　往回剰欲繞池三兩匝數聲排馬苦相催¶
　西府寒泉汲十尋深澆淺灑碧森森髙花已照紅粧¶
　鏡小荅新抽紫玉簮鈿破尚餘新雨恨繖疎纔作半¶
　池隂西湖瘦得盆來大(音/䭾)更伴詩人恐不禁¶
<pb:KR2k0022_WYG_015-24b>¶
御史臺¶
　　　臺中聴雪　　　　　　　　　洪咨䕫¶
　淅瀝松&KR0550;夜空山一樣聲冰霜元自勁水月更添清¶
　衾薄難留夢窓虚易得明庭烏催奏墨未曉已先鳴¶
祕書省¶
　　　次洪邁館中紅梅韻　　　　　周必大¶
　紅羅亭深宫漏遲宫花四面誰得知(南唐苑中有紅/羅亭四面專植)¶
　(紅梅見/雜誌)蓬山移植自何世國色含酒紛滿枝初疑太¶
<pb:KR2k0022_WYG_015-25a>¶
　真欲起舞霓裳拂飾天然姿又如東家窺牆女施朱¶
　映粉尤相宜不然朝雲頩薄怒自持似對襄王時須¶
　臾燕支着雨落整粧俯照含風漪㳺蜂戯蝶日採掇¶
　嗟爾何異氓之蚩提壺火急就公飲他日堕馬空啼¶
　眉¶
　　　次王十朋省中黄梅韻　　　　同　前¶
　化工未幻酴醿菊先放緗梅伴羣玉幽姿着意慕鈆¶
　黄正色何心輕蕚緑粧成自淺風味深對此寧辭食¶
<pb:KR2k0022_WYG_015-25b>¶
　無肉可憐涪翁被渠惱中嵗梅屏杯杓醁(省中黄梅/在酴醿之)¶
　(側黄魯直戯荅王觀復酴醿詩云誰/將陶令黄金菊幻出酴醿白玉花)¶
　　　賦木犀次韻三首　　　　　　同　前¶
　前生定自為黄卷一念無如魚蠧何今度全身散金¶
　粟芸香從此不須多¶
　曉翻汗簡困遮羅午對枯枰輙爛柯天遣幽香一喚¶
　起醒然頓作出瓶鵞¶
　怪底花開已兩迴先生儤直未銜杯若猶不領渠儂¶
<pb:KR2k0022_WYG_015-26a>¶
　意猶向堦前一再開¶
　　　次韻著庭緗梅　　　　　　　同　前¶
　蠒黄織就費天機付與園林晚出枝東觀奇童承詔¶
　後南昌故尉欲仙時芳心向日重重展清馥因風細¶
　細知詩志品題猶誤在紅梅未是獨開遲¶
　　　祕閣曝書二首　　　　　　　周紫芝¶
　芸香時近曝書筵縹帙緗囊得縱觀不是聖朝修故¶
　事豈知藏室有清官¶
<pb:KR2k0022_WYG_015-26b>¶
　香羅剪帕金描鳯紅字排方玊作籖身到蓬山瞻御¶
　墨眼驚奎宿射珠簾¶
　　　題呉説石渠大字　　　　　　同　前¶
　中郎往昔逰鴻都眼見箒堊心成書乃知𨽻法亦天¶
　授後世豈復斯人徒周王百度新復古道家山是圖¶
　書府呉侯妙翰絶古今髙榜横空近風雨大字三尺¶
　古所難細書不要烏絲欄四蹄自扶半邉石兩翮忽¶
　舉空中鸞知君似是文中虎便恐聲名傳帝所借令¶
<pb:KR2k0022_WYG_015-27a>¶
　頭白下凌雲寄語韋郎耐辛苦¶
　　　和髙似中省中雪　　　　　　洪咨䕫¶
　升平見一斑未臘得三雪天開銀色界人立水晶闕¶
　小團醉後煮清夢梅邊説莫道石渠春不似山隂月¶
　　　省中次韻　　　　　　　　　同　前¶
　東風婉娩燕來雙禁漏無聲萬緑香寳鴨炷雲朝太¶
　紫玉蜍挹露校鈆黄聖賢不斷千年脉宇宙常存一¶
　㸃光老鶴也知虚静好夜深踏月上修廊¶
<pb:KR2k0022_WYG_015-27b>¶
院轄¶
　　　檢院即事　　　　　　　　　任希夷¶
　禁路風清飛早鴉官卑難望紫宸衙了無公事鈎簾¶
　坐一本冬清落細花¶
　　　攝政院¶
　分曹正在壁門東兼假猶慚兩院通諫鼔無聲誰訟¶
　枉匭函有疏為平戎桞分御路晚烟碧花遶宫牆初¶
　日紅退食心閑了無補西風吹影鬢如蓬¶
<pb:KR2k0022_WYG_015-28a>¶
　　　左藏西廡下紙閤負暄戯題(并序/)¶
　　　　　　　　　　　　　　　　楊萬里¶
　　左帑火禁清寒非人間有也而庫官孔仲石叚季¶
　　承史伯載心匠天巧創一火閤不薪不炭暖亦非¶
　　人間有予以小暘谷名之且賦絶句¶
　水衡仙客住冰天雪嚙風餐更禁烟不是移來小暘¶
　谷老夫凍折兩詩肩¶
貢院¶
<pb:KR2k0022_WYG_015-28b>¶
　　　禮闈奏號畢呈天官侍郎　　　任希夷¶
　奉詔程文閲四旬紛來萬卷日横陳憐渠燈火勤三¶
　嵗惱我簾帷度一春勝日鶯花辜樂事它年桃李識¶
　何人遥知吏部尋春徧紅紫芳菲得句新¶
　　　省闈試士　　　　　　　　　洪咨䕫¶
　東風席帽快行催渾為天家造士來捧詔九霄雲氣¶
　濕分題五色日華開㨂金沙裏須精鑒脱頴囊中盡¶
　異材容愛直言天子聖好聴臚唱響春雷¶
<pb:KR2k0022_WYG_015-29a>¶
　　　上已銓闈董試二首　　　　　同　前¶
　天氣年年只麽新官忙不似舊閑身油車畫舫西湖¶
　閙可惜埋頭典却春¶
　栁暗鴉嬌日正長筆頭風雨響修廊一簾芳碧雙蝴¶
　蝶也解尋人姓氏香¶
宫觀¶
　　　冬祠太一六言四首　　　　　范成大¶
　三一舊傳神貺十神今濟時艱願挽靈旗北指為君¶
<pb:KR2k0022_WYG_015-29b>¶
　直擣隂山¶
　月色朧明碧瓦蠟烟浮動黄簾岡騎飈輪欲下一天¶
　飛霰纎纎¶
　雲木棲烏未動風庭警鶴先鳴殘夜百靈夙駕人聞¶
　鼻息雷驚¶
　行道羽衣縹眇捲班玊佩冬瓏回首金鋪獸面步虚¶
　聲在天風¶
　　　太乙宫迎駕　　　　　　　　任希夷¶
<pb:KR2k0022_WYG_015-30a>¶
　侵夕猶煩雨灑塵鑾輿纔御霽光分龍顔喜動雙黄¶
　繖花帽裝成五采雲清蹕一聲天下喜簫韶九奏世¶
　間聞侍臣扈從沾天宴親舉堯觴更一欣¶
　　　太一宫齋宿　　　　　　　　洪咨䕫¶
　寳鑰轟霄啟玉晨風恬雪霽净無塵東皇太一紫壇¶
　曉世界大千青陸春藜杖流光環珮集鋒旗歛影豆¶
　籩陳樂歌須仗甘泉筆斧藻天家泰道新¶
　　　太一宫後武林山　　　　　　樓　鑰¶
<pb:KR2k0022_WYG_015-30b>¶
　易君求賦武林山日困塵勞無暫閑我求掛冠欲歸¶
　去念此詩債須當還武林山出武林水靈隠後山無¶
　乃是此山亦復用此名細考其求真有以天目兩乳¶
　到錢塘一山環湖萬龍翔扶輿磅礴擁王氣皇居壯¶
　麗環宫牆湖隂一峯如怒猊勢臨城北尤瑰奇呉越¶
　大作緇黄廬為穿百井以厭之從來有龍必有珠此¶
　雖培塿千山餘中興南渡為行都崇列原廟太一廬¶
　曽因祠事來登眺闤闠塵中有圓嶠薫風時來洗袢¶
<pb:KR2k0022_WYG_015-31a>¶
　暑緑樹隂隂隠殘照我得暫來猶醒心羨君清福住¶
　年深長安信美非吾土倦翼惟思歸故林¶
　　　延祥觀後山亭　　　　　　　周紫芝¶
　附山結真祠朱門照湖水湖流入中池秀色歸浄几¶
　風簾䆳旌幢神衛森劍履清芬宿華殿瑞霧䝉玊扆¶
　髣髴懷神京想像輪奐美祈年開新宫祝釐奉天子¶
　良辰復難會嵗暮得斯喜况乃清樾中飛樓見千里¶
　雲車儻可乗吾事兹已矣便當賦逺逰未可回屐齒¶
<pb:KR2k0022_WYG_015-31b>¶
　　　四聖觀凉堂　　　　　　　　髙似孫¶
　水明一色抱神州雨壓輕塵不敢浮山北山南人喚¶
　酒春前春後客凭樓射熊館暗花扶扆下鵠池深栁¶
　拂舟白首都人能道舊君王曽奉上皇逰¶
苑囿¶
　　　駕幸聚景園　　　　　　　　楊萬里¶
　帝心憂麥復憂桑一念通天轉雨暘五色日華銷積¶
　靄三春花草殿餘芳黄雲煖照天顔喜紅藥濃薫禁¶
<pb:KR2k0022_WYG_015-32a>¶
　籞香見説都人争出郭歡聲舞倦萬垂楊¶
　　　玉津園餞魏王　　　　　　　　胡銓¶
　餞行朱邸帝城春隨例顛忙宴玊津報國獨勞千一¶
　慮鈞天同聴十三人金巵宣勸君恩重花露湔愁醉¶
　夢真却憶故山猿鶴在便思投劾乞其身¶
　　　聚景園宴集　　　　　　　　任希夷¶
　晩排閶闔披雲霧身躡仙蹤逰禁宇始知天上自清¶
　凉不信人間有炎暑庭前青松笙竽聲望處紅渠錦¶
<pb:KR2k0022_WYG_015-32b>¶
　綉雲月卿領客意繾綣冰盤照坐光繽紛薫堂盡却¶
　蒲葵扇瑶堦細展桃枝簟加籩新來波上菱如珠更¶
　剥盤中芡老罷漸無翰墨功臭味喜入芝蘭叢二妙¶
　不階阿鳯至四老但許商山同明當入直須隨仗夕¶
　陽未卜催歸槳重城街鼓已鼕鼕舉頭桂魄層霄上¶
　　　宴玉津園江樓七首　　　　　同　前¶
　風静潮㾗減江空夕照多星星波上艇隠隠岸邊莎¶
　風光連北闕景物傍西湖禁籞濤江上兹樓天下無¶
<pb:KR2k0022_WYG_015-33a>¶
　虚齋留御榻小徑近層崖再拜觀奎畫渾疑侍玊階¶
　參天宫栢翠布地禁花紅臺沼如文囿規模有汴風¶
　浙江天闕下波惡祖龍知在漢如西渭於周比右伊¶
　翼翼瞻齋殿深嚴步苑廊三人俱漢傑一老玷周行¶
　栁花馳道雪櫻子上林紅留得青春住從教白髪翁¶
　　　舟過御園二首　　　　　　　陸　㳺¶
　聖主憂民罷露臺春風别苑晝常開盡除曼衍魚龍¶
　戯不禁蒭蕘雉兎來水鳥被人横翠靄宫花經雨委¶
<pb:KR2k0022_WYG_015-33b>¶
　蒼苔殘年自喜身强徤又作清都夢一回¶
　水殿西頭起砌臺緑楊閙處杏花開簫韶本與人同¶
　樂羽衛纔聞嵗一來鷁首波生涵藻荇金鋪雨後上¶
　莓苔逺臣侍宴應無日目斷堯雲到晚回¶
　　　聚景園　　　　　　　　　　髙似孫¶
　翠花不向苑中來可是年年惜露臺水際春風寒漠¶
　漠官梅却作野梅開¶
　咸淳臨安志卷十五¶
